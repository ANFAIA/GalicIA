¡Qué vivas lembranzas
teño d' outros tempos!
Sabel pareceume
un ánxel dos ceos,
a mais garridiña
que Dios había feito.
D'aquela iñoraba
do amor os misterios,
e por tal meniña
volvinme tan cego,
que na negra noite
do meu pensamento,

tan solo alumaba
brilante o luceiro
do amor, que facia
latir o meu peito.

—
Un día os seus ollos
espranzas me deron;
parez que dician:
—Ven, non teñas medo.
E fun, y-estrevinme
con este direito
a
manifestarlle
meus tenros deseyos.
Prô así que lle dixen
o meu sentimento,
repúxome grave,
con airado ceño:
—Tí vés engañado,
pois
eu non te quero.
Gustarame un home
que poida traguelo
lucindoo por
calles,
xardís e paseos,
e ti, francamente,
ti, non sirves pr' esto,
qu' es pouco xeitoso
y-es algo pequeno.

—
Quedeime varado
dempois d' oirlle esto,
prô mirei pra ela
e dixenlle: —Boeno:
sendo así, vidiña,
é mal sin remedio.

—
A pouco casouse
con outro suxeto
de moi bos andares,
bô mozo por certo.
De cote se via
con él de
brazeiro
lucindoo por calles
xardís e paseos.
Facía moi pouco,
según me dixeron,
viñera da Habana
con moito diñeiro.
Anque non tivera
tempo á conocelo,
sin encomendarse
á Dios
nin ô demo,
por agazapalo
casouse correndo.

—
Que o amor é pra algunhas
de pouco proveito,
con tal que non sirva
pra dar cumprimento
âs modas, ô luxo
y-a mil devaneos.
Cando un home quere
á quen soñe n' esto,
a falta dos cartos
é mal sin remedio.

—
Aos cinco ou seis meses
a cruz conque o crego
bendixo ôs amantes,
perdeu todo o efeuto,
e foi pouco a pouco
metendose o demo
nos dôces praceres
d' aquel casamento.
Xálle á él gustaba
ir entre os solteiros
mais que andar ô rabo
d' ela nos paseos.
Na casa non tiña
tanto estraemento

como no Casino:
mataba esto a aquelo,
e foi pouco a pouco
desaparecendo
aquel entusiasmo
dos primeiros tempos.

—
Aquel qu' herda cartos
e non sabe telos,
nin sabe ganalos
nin darlles aumento,
moi logo s' axunta
con algús larpeiros
que van con coidado
prendendoo no cebo,
y-en xogos e festas
vai comprometendo
a paz da sua casa
y-o pan dos seus nenos.

—
O que ten atopa
amigos aeito,
y-estos van faltando
s'o ter ven a menos,
porque o perdulareo
compromete ó alleo.

—
Cando un na sua casa
ten pouco goberno
e cai no camiño
dos viceos, sin tento,
o día en que a falta
non poida mantelos,
a casa perdida,
convirte en infermo;
a paz xa non volve,
y os remordementos
sin tregoa lle dicen
qu' é mal sin remedio.

—
Pasaron dez anos
sin volver a vernos.
Tropezeina un día
do mes de Xaneiro:
mireina e miroume,
pareina un momento.
¡Cánto enfraquecera
dende aqueles tempos!
Faloume surrindo,
y-o par qu' os seus beizos
pregou, os seus ollos

duas vagoas verteron,
que eu sintin
amargas
caer no meu peito.
Non sei qué falamos
n' aqueles momentos;
mais sei que cos ollos
moito
nos dixemos
que o labeo calaba:
subrimes segredos
da alma, que fuxen
sin poder contelos,
cando a pecha cárcere
rompe o sentimento
Cando adiós lle dixen
deu en toser recio,
e n' aquel tusido
vin, pol-o rouquexo,
que a tisis levaba
cara ô cimeterio.
¡Miña xoya! dixen
eu pros meus adentros.
¡Cántas penas causan
amores lixeiros,
pra que
así lle desen
un mal sin remedio!

—
Aqui n' este mundo,
qu' é moi mintireiro,
a calma do esprito
y os goces prefeutos,
xamais os fundedes
n'aqueles ouxetos
que poden mercarse
nos nosos comercios,
pois cambean de cote
co as modas y-o tempo.
Un home sin vicios,
con bos sentimentos,
que sea virtuoso,
autivo e correuto,
xa rico, xa probe,
xa guapo ou xa feo,
será bô casado,
xamais terá precio.

—
Non olvideís, nenas,
qu' é certo, moi certo,
que o d' afora é aire
y-é ouro o d' adentro;

porque si o olvidades
y-obrais de lixeiro,
teredes de fixo
males sin remedio.
