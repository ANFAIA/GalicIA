Quero á unha
roxa, roxiña,
Quero á unha roxa, arroxada,
Com' a luz d'a mañanciña
Que pint' o sol d' alborada.

—
Brilan as ledas meniñas
D'os seus ollos churrusqueiros,
Como n-as noites mainiñas
D'o brau, brilan os luceiros.

—
Cando á súa boca prega
Ó ver o surrir que ten,

Paresme qu' en grácea chega
Donde non chegou ninguen.

—
Y-ô verlle o pelo dourado,
Cabilo qu' este tesouro
Quixo Dios fose cerrado
C' unha tapadeira d' ouro.
...........................................
...........................................

N-o meu corazón valeiro
Solo había escuridá.
Hox' énchemo por enteiro
D' unha imaxe à craridá,

—
Porqu' o ocupa unha roxiña,
Unha roxiña arroxada
Com' a luz d' a mañanciña,
Que pint' o sol d' alborada.
