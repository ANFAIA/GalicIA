¡É moito conto
que tal me pase!
Quero á unha nena
que' é com' un ánxel,
d' olliños negros,
com' ô azabache,
sonrir de ceo,
cara d' imaxen,
de dôce fala,
d' airoso talle;
en graciosiña
no-hay quen lle gane,
qu' é das meniñas
a que mais vale.
Mais non sabedes
con qué me sale
cando lle digo

si quer amarme;
pois... que non gusta
de namorarse;
prô como a quero,
anque sea en valde,
eu vou seguindo
dalle que dalle.
Sempre qu' á busco
pónseme diante,
mais vira a cara
por non falarme,
e si por certas
casualidades
m' acerco á ela,
quer escaparme.
Tan mal me quere,
que naide sabe
cántas peniñas,
cántos pesares
e cántas, cántas
horas fatales
teño por ela
sufrido en valde.
Mais como a quero,
naide se estrañe,
de cote sigo
dalle que dalle.

Sempre qu' a vexo
parez qu'a sangre
quere salirme
por todas partes.
Picanm' os nervos,
danme calambres
y-o corazón
tanto me late
cal si do peito
fora a escaparse;
y-anque lle diga,
y-anque lle fale
nunca está quedo:
é un tolitates;
pois terco sigue
dalle que dalle.
—Corazonciño,
mais non te mates;
si non te quere,
bules en valde;
estate quedo
solo un istante.
¿Ti non conoces
que frebe dásme,
que me consomes
e que m' abates?
—¿Seica tés ganas

d' enrabecharme?
Anqu' esa nena
nunca me ame,
anque no-a vexa
y-anque se
marche,
nunca a mamoria
d'as suas bondades
da miña alma
poderá borrarse.
Porque namentres
que non s' apague
este remolo
que no peito arde,
éche imposibre,
nunca te canses;
mentras eu viva,
por mais que falen,
sólo
por ela
anque sea en valde
ei d' estar sempre
dalle que dalle.
