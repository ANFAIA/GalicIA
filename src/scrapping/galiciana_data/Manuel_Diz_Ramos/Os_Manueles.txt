Ai Maruxiña Maruxa
Maruxiña do caravel,
se queres un mozo bonito
cásate con un Manuel

Os mociños de Xirarga
cando van á festa a Rubillón
sólo volven de madrugada
polo cocorocó do capón.

Eiche de aturuxar Manuel
cando subir os camiños
e cantar unha cántiga
ó chegar ós Vidiños.

Baila Manuel baila,
baila agarrado con ela,
se non queres que fuxa
polo camiño da Portela.

Ó pasar no Santo Domingo
vindo da ruada de Alfonsín
eiche de aturuxar ben alto
para que te acordes de min.
