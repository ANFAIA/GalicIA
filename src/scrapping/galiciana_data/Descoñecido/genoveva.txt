os ollos cansos e o babi azul e 
branco
genoveva mírase na fiestra do 
coche de liña
na bolsa do claudio van un plátano e dúas 
laranxas

mírase e cóntase en mareas genoveva,
nas mans batidas leva a 
dor das navallas
anos de moluscos mortos trábanlle nas puntas dos 
dedos
desfánselle en area da ribeira os xeonllos
e o salitre dos algazos 
cómelle das pupilas secas

con todo
genoveva ten o mar aniñado no 
peito
arrólao entre os brazos as mañás de temporal
e gárdalle respecto 
polos fillos que leva na carteira

e porque sabe
que a súa vida 
toda
cabe nunha bolsa de rede
e vale o que unha boa mañá de lonxa

o 
coche para
 e roda unha laranxa ata os pés do conductor
genoveva 
baixa
do outro lado
o día érguese por detrás de fisterra
