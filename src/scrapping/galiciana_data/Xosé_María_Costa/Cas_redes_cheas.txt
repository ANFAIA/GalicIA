ERA UN TEMPO

    Era un tempo de desastres e de orxías,
    de beatas temeratas,
    de ilumiñados beodos
    e de achas semoventes,
    era un tempo de toureiros e de olés,
    de temores e de aies,
    era o noso tempo
    de partidas e de azares,
    de futbolistas e de imperios,
    vivíase nun silencio de séculos,
    nun marmurio calado
    con fúnebres estampas bermellas
    nas soleosas beiras da estrada,
    era o tempo da cópula entre o verbo e a palabra,
    imperial orgasmo homosexual,
    ti tirías un xesto secular de «niña pija»,
    era un tempo de promesas e de xugos
    que nos salferíu a todos
    e dende aquela levamos a marca,
    a nosa querida e coétanea compañeira,
    nun andar zigzagueante,
    libidinoso, ultra e cavernario
    que ollamos de lonxe e de cerca
    coma un largacío luar que nos distera.


TIÑAS VAOS SABORES

    Tiñas vaos sabores,
    estabas limpa de sensaciós,
    virxen de estaciós e melanconías
    e non pasaba por ti coma xeada
    o lusco e fusco bruno,
    a redondez tépeda do cálido,
    pisabas o chan,
    cheo de homes afotos,
    con seguranza, lizgaira e certeira,
    e confundíase a túa mirada cos meus ollos,
    foi a vendima frugal dunha escura emposta
    pechándolle o paso aos rastrollos.
