I
os ollos do inimigo:
elegantemente
realizan vastas maniobras
alterazóns que avivecen os músculos
e que me fan ciudadano das carícias
ao meu corpo choven-lle milleiros de transmigrazóns
pánico

II
albisco-te vestida de negro
asulagada na ausenza deserta do burdel
mentres a cama
se debuxa como unha disipazón para o amor

III
cago-me en ti!
(que diria Bataille)
pero até o noxo
produce espasmos de amor
disidente      espido      e cínico
contemplo-me poderoso
pero até da vinganza
xurden excesos de amor
visto-me pois
coa nueza purísima do teu púbis
coa tristeza/cómica que provoca
a estúpida chegada da morte

IV
un despiadado suplício
condenou á memoria das contorsións
o éxtase      a febre      e o desexo
a duas escórias maravillosas:
NÓS!

V
empapado en convulsións
mariuana e alcool

proscrito e omitido

eu son!

e VI
partirei onde os lugares máis queridos
onde medra a carne íntima e purísima
onde todo é agudo como o sémen
onde tí trasluces o recordo
na apoteose da avidez que asumo
vuluptuosamente
ao esquecer-te
