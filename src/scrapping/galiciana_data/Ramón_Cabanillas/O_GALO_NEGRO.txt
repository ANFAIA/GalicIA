Locindo
a crista
como un sangrante casco guerreiro,
a ollada dura e alumeante,
o forte e áxil pescozo ergueito,
empolainado, calzada a espuela
co señorío dun cabaleiro,
en circo o rabo de longas prumas
cheas de escuros, limpos refrexos,
como un rei mouro por antre escravos,
solene, mudo, vibrante, teso,
vai antre as pitas do seu comando
o
galo negro.
        Cando
ó seu pazo
        rachando
o vento
        chega
o cantío
        dun
compañeiro,
        detén
o paso,
        fitando
ó lexos,
        nun
solo pulo
        rube
ó poleiro
        e
as ás abertas,
        inflado
o peito,
        ventando
loita,
        rabiado,
aceso,
        a
gorxa chea,
devolve a inxuria nun outo berro
longo,
afiado
como firente frecha de aceiro,
méntra-las
pitas,
as mansas pitas asoballadas,
fuxen tremendo,
        e
os probes pitos,
os aparvados pitos coirentos,
acochadiños
        chían
de medo.

        Toda
Galicia
é unha ringleira de galiñeiros.
Cada viliña, cada parroquia,
ten o seu galo ¡seu galo negro!

Alma
aforcada
        de
traicioneiro,
        nin
cre nos santos,
        nin
cre no demo;
        pedáneo,
abade,
        xuez,
porteiro,
nadie se mova sin a súa venia,
sin o seu outo consentimento.

Concencia
ás costas,
        si
no hai diñeiro
        vende
a xusticia
        por
un cadelo.

Fai os repartos como lle peta,
torce camiños, troca lindeiros,
e ten as vidas, e ten as honras
encadeadas ó seu deseio.

¡Irmáns,
oíde!
        ¿Sempre
teremos
        de
ser escravos,
pitiñas mansas, pitos coirentos?

¡Irmáns!
Galicia
é unha ringleira de galiñeiros...
¡Todos
a unha!
¡Matemos todos os galos negros!
