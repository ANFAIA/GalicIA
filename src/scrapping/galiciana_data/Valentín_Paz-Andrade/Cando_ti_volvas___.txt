NA MATRICIAL GALIZA, SEMPRE TÚA, 
que dend-a Torre d'Hércules ao Miño
un Tacho acenderá por cada illa, 
cando ti volvas pol-o mare;
de toxo unha fogueira en cada monte, 
cando ti volvas pol-o mare;
dos castros na coróa unha cachela, 
cando ti volvas pol-o mare;
unha loura candea en cada pino, 
cando ti volvas pol-o mare;
o seu cirio de frouma os alciprestes, 
cando ti volvas pol-o mare;
luces de ardora branca en cada mastro, 
cando ti volvas pol-o mare;
un farol mariñeiro en cada dorna, 
cando ti volvas pol-o mare; 
veliñas â xanela en cada casa, 
cando ti volvas pol-o mare;
e as pérolas das bágoas derramadas, 
cando ti chegues pol-o mare,
cando ti chegues pol-o mare...
