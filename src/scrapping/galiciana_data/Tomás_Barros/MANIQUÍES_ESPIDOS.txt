Outa e forte,
a celadora Nangefeld, en Auschwitz,
ollándoas onda neve espidas,
tan nos ósos esvaídas,
dixo:
«Son soio maniquíes»

Tan soio maniquíes
as que tiñan sido
o ceo dos trigaes
na terra da lembranza.

Maniquíes coma ises
de brazos estroncados
e as veces sin cabeza
que serven para amostrar os traxes
enchendo os escaparates.

Maniquíes coma aqueles
pintados por Chirico
nas soedosas rúas
de estarrecidas sombras.

Elas, neve tremante,
axionllada esperanza,
que viñeran ó mundo
para arrolar a vida
no seu colo de madres.
