Xan de Deza, bon labrego,
Que deixache tanta sona
N'as Castillas,
Onde, manso boy gallego,
Fuche a gala, a fror y-a tona
D'as radrillas.
    ?
    Mau de ferro, brazo forte,
    Fouce d'ouro a mais lucida,
Rey d'a sega,
Que sin medo algun d'a
morte
T' afanache toda a vida
N'a refrega.
    ?
    Xornaleiro que aforrache
    Máis que toda a freguesía,
Traballando;

Que de teu á ter chegache
Unha terra regantía,
Carro e gando.
    ?
    Triste pária que, por termo
    D'un vivir curvado é combo
Sobr'a aixada,
Tópaste oxe probe e
enfermo,
Y-a pedir c'un fol ó lombo
Pol-a estrada.
    ?
    Conta, conta, Xan de
    Deza,
Cómo foy o te ir quedando
Tan esquío,
O perder tanta riqueza,
Adiquirida sudando
Fío á fio.
    ?
    Cóntame, Xan, qué che pasa
    Pra, despois d' haber mercado
Casa e hortas,
Vender hortas, vender casa
Y-andar oxe atravesado
PoI-as portas.
    ?
    Hay quen dí que non sey cándo,
    Non sey quén falóuche á orella
 ?¡Cousa estrana!?
D'un libro de contrabando,
Escrito n'a fala vella
Castellana.
    ?
    Entre as follas, revesgadas
Dése libro, dánse señas

De tesouros
E riquezas enterradas
Pe d'os rios e d'as brañas,
PoI-os mouros.
    ?
    Quen as busque, tras de lél-o,
    Moedas topa conservadas
D'os reis d'antes,
Pentes d'ouro pr'o cabelo
Y-arcas fondas, cuguladas
De diamantes.
    ?
    Ó saberes tal notiza,
    Maxinache d'o praneta
Seres dono,
E röido d'a cubiza
Dende enton nin paz compreta
Tés, nin sono.
    ?
    Pra c'o libro te fagueres,
    Travallache cal ferido
D'unha espora;
Fuche rico antes de o léres;
Mais agora que o tés lido,
¿Que és, agora?.....
    ?
    ¡Probe Xan, que desengano!
    Cantas terras rexistrache
C'os teus ollos,
Rexistráchel-as en vano:
¡O tesouro que topache
Foy de piollos!
    ?
    Non a tí; d'o que che pasa
    Culpo ó fisco, ó ruin goberno,

Xan de Deza;
Ése lobo que t'arrasa,
Que te fay meter n'o inferno
De cabeza.
    ?
    Mais os fados teus adversos
    Outros foran, sí o mitrado,
Por seu brillo,
Como condena os meus versos,
Condenara o condanado
Ciprianillo.
    ?
    Olla, Xan: pra esas tristuras
    Que t'afogan, pra eses doores,
Hay recetas.
D'os magos deixa as leuturas;
Lee os gallegos escritores
E poetas.
    ?
    Non máis soñes, bon
    labrego,
Non máis soñes montes d'ouro
Nin moreas.
Teu millor libro é o
gallego,
Teu gran tesouro o tesouro
D'as ideas.
    ?
    Cando consultes Murguía,
    Paz, Pondal, Añon e Lamas,
E n'o bico
As canciós de Rosalía
Teñas sempre, que tanto amas,
¡Serás rico!
    ?
Serás rico, Xan de Deza,
Mal que pese á gorxa rouca
D'algun frade;
Que n'o mundo a mor riqueza
E' a virtude ?c'unha pouca
Libertade.
    ?
    Si eses nomes soletreas,
    Recobrar podrás d'un tombo
Casas y-hortas,
E de pan tuas tullas cheas,
Non irás c'un fol ó lombo
PoI-as portas.
    ?
    Eses nomes tén virtude:
    Son estrelas de fagueiro
Doce brillo,
Que dan bés e dan saúde:
¡Son a Pátria ?o verdadeiro
Ciprianillo.
