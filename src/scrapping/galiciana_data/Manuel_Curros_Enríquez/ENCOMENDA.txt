Teño unha corda muda  
N'a miña lira torva,  
Com' on coitelo fera,  
Com' on tronido rouca.  
Cando n'os meus ensayos  
Sóna á compás d'as outras,  
Por sobre min parece  
Q'os ceus se desproman.  
De cada nota de'la  
Un anatema chouta,  
Cal d'a satúrnea sangue  
As furias espantosas.  
Ninguén ouíu ainda  
As cántigas qu'entoa:  
Detrás de min, quizáyes,  

O dia que m' as oyan,  
Como detras de Cristo  
Virán as xentes todas,  
¡Hosanna, cantando de xúbilo cheas,  
Hosanna ó poeta que tray a boa nova!  

Castigos pr'os verdugos,  
Pr'os márteres coroas,  
Consolo pr'os escravos  
Latexa n'esa corda.  
Fustiga pr'os tiranos,  
Pr'os déspotas argola,  
N'ela dormenta o himno  
Grorioso d'os ilotas.  
Si pr' a tocar cal quero  
A tér non chego forzas;  
Si cand' á loita vaya  
Tropezo n'unha foxa  
Os que, cal eu, subides  
A traballosa costa,  
Cando chegués á cima  
Sagrada e vitoriosa,  
¡Arpas que saudedes  
D'a nosa Patria a aurora,  
D'a y-arpa acordaivos que fúnebre queda  
N'a noite d'o olvido xemindo sin groria!
