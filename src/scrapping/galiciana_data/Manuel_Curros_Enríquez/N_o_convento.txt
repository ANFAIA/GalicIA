Anque m' apopupen, anque
A porta se me atranque,
Teño d' entrar n'a irexa d'o convento.
¡Que estou escomulgado! Millor, ea:
Quen oxe non-o estea
Non merece d'a patrea acatamento.

E'xa verdá notoria,
Reconecida abondo pol-a hestoria,
Q' ó que nunca pecou Diol-o condena.
Testigos, n'o presente, o meu abade?
Dymas d' antiguedade?
Y-a sua candonga ?vella Madalena.

Pra trepar pol-a escada
Que viu Xacob n' un soño d' israelita,
Ser ánxel n' estes tempos non val nada.

O que se necesita 
E' ser monxa preñada 
Ou crego sodomita.

Abrídeme esas portas,
Concencias farisáicas, almas mortas,
Que faguedes de Dios un ruin caseiro,
Cal si fôra capaz ó que s' atrasa 
De polo a puntapés fóra d'a casa, 
Deixandoo ó raso por non ter diñeiro.

Abrídeme esas portas! Eu aspiro
D'a irexa n'o retiro, 
Á perfeucion católica-romana. 
Fincaréime ante os santos reverente.
E logo, suavemente,
Levaréime o copon baixo a sotana.

D' asesinos, ladrós e cabecillas
Cheas estan as máxicas capillas
D' as vosas catedrales.
¿Por qué ll'hades quitar á un home
A honra d' estar ó lado
De Loyola, d' Arbués e d' outros tales?...

Xa entrey, por fin, xa entrey. A luz febea, 
A través d'as vidreiras de colores,
Os sembrantes d'os xustos alomea,
 Xustos de pau sin vea
En que figo ó machado mil pirmores.

N'un sillon recamado
Estilo Luis XIV, eiquí sentado 

Ó Padre Eterno miro, fusco, austero, 
Está serio comigo por q'un dia
Chaméille vello n'unha poesía...
Pero o rapaz ben sabe que lle quero.

San Pedro, alá, co'a sua 
Fenomenal gazúa, 
Fáime acenos de rabia; acenos tolos. 
¡Éste non m' abrirá d'a groria as portas!
Xogando d'o convento poI-as hortas
C'un seixo abrinll'eu antes os miolos.

Máis lonxe, San Inacio
Inquírime dispacio,
Como quen recordar quer unha inxuria,
 E marmulla entre dentes
Us ditos insolentes,
Non sey si d'odio, ou de feroz luxuria.

Eiquí bótame olladas
Pezoñentas, hidrópicas, vidradas,
Un Cristo á quen neguey Ile creza o pelo;
Alá vólveme a espalda, ameazadora,
Unha Virxen que chora...
Cal toda virxen ó deixar de selo.

Contra min roga pragas 
San Farruco, o d'as chagas,
Porque quixen curarllas con nitrato;
E pónseme á rosmar Santa Lucía,
Porque quixen á un cego darlle un dia
Xiquera un ollo d'os que ten n'o prato.

Pra tratárenme así tantas e tantas
 Celebridades santas,
Moito debín pecar...; pero non tremo.
Aló n'o fondo d'a deserta nave,
Oyo á chamarme, lánguida e suave
Unha vos delorida, a vos d'o Demo.

¡Salve, meu vello amigo,
Rival d'o Eterno, loitador antigo,
Protesta viva contra a forza bruta!
Baixo o pe de Miguel, que che dá guerra,
Cal baixo d'o cazique a miña terra.
Tí trunfas sempre n'a imortal desputa.

Eu téñoche cariño.
Non te topey xamáis n'o meu camiño
Sin quitarche o chapeu pra darch' os días,
Mentres outros católicos ben fartos
De toparte como eu, quítanche os cartos
Pra con éles mercar capellanías.

Xa de neno t' amaba.
Tí soprábasme a luz cando estudaba
O latín d'o Pio V estrafalario,
E facíasme rir de miña aboa
Que co'as contas n'a mau, de doa á doa.
Empedraba de sonos o rosario.

Sí, tí érasme querido;
Que eu pra querer nacin todo caido,
Pra dar a mau a todo disgraciado;
E tí fúchelo tanto hastr'o d'agora.

Que, si quen máis domina é quen mais chora,
Débeche estar á porta o teu reinado.

¡Ay, cántas aldraxadas,
Ay, cántas xudiadas
Mereciches de Papas e Cardeales,
Tí, que tantas irexas costruiches
E que nunca un mal toxo adiquiriches
Que cheirase á mostrencos ou destrales!

Contra Dios remelado
D'o Paradiso aló n'o abril
primeiro,
Fuches salvaxemente castigado.
¿Por qué aquel golpe pra faguer d 'Estade
Ó tres non agardaches de Xaneiro?

¡Máis conta che tería!...
E por mal que che fose, estou pensando
Que tanto non sería,
Que as risas mereceses de Pavia
Capitan xeneral con vida e mando.

Non foy él o primeiro,
Que de tí se bulrara chocarreiro.
Lutero certa vez viuche as orellas
E zorregóuche a cara c'un tinteiro:
Volveute ver n'o medio d'un lameiro
E persentóuche as nádegas vermellas.

Fóra Platon, aquel republicano
Qu' era caritativo anque pagano,
¿Quén te non maltratóu?... Santa Teresa,
Despois de ser tua amiga,

¡Ingratitude atrós! púxoche a figa,
Como m'a puxo á min certa Condesa.

Say d'ese altar, Demoro,
Idolo q'eu adoro,
Say d'ese altar axiña e ven lixeiro
N' a idá nosa á vivir, que te respeta,
E n'ela con Voltaire serás poeta
Ou con Monsieur Lessepps inxenïeiro.

Fásnos falIa. Os monárquicos partidos
Teñen a pátrea á albitre de bandidos
Y-a estrozalos contigo hemos de pornos
Non loitarás con armas desiguales:
Os xefes principales
Levan as que ti levas: voto e cornos.

Pra vivir bástache eso,
Mais se non che bastar, sigue o proceso
De Moret, e s' inda eso non che basta
Faille á nova Rexencia a cortesía,
E dende unha Embaixada á unha alcaldía
Conta c'o que quixeres de Sagasta.

Non andarás folgado,
Pro, si algun diñeiriño tes roubado,
Anque for d'un depóseto carlista,
Y-a Roma vás y-ó Papa ll'o oferceres,
Cando d' alá viñeres
Virás Duque e virás lexitimista.

Á cencia, á industria, ó arte
Pódes tamen, si queres, dedicarte:

Vivir d'o merodeo
D'o pensamento alleo
N'o cadro, n'a novela, n'a poesía;
Faguerlle en vida ás nosas grorias guerra,
E sólo cando está baixo d'a terra
Acordarte d'a probe Rosalía...

Todo eso dá diñeiro
Y-algunha q' outra folla de loureiro,
Que sempre loce ben n'a idá que corre;
E máis prosperarás ?¡Dios n'os
asísta!?
Si t' afílias n'a escola realista
E pós ventosas á Rodin, que morre.
. . . . . . . . . . . . . . . . . . . . . . . . . . . . . . . . 

Pois que te vés comigo,
Demo, meu bon amigo,
Sayámos xa d'a irexa d'o convento.
¿Estóu escomulgado?... Millor' ea;
Quen oxe non-o estea
Non merece d'a pátrea acatamento.
