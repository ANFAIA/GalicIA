Unha canción, unha oración,
para os que seguen vivos
polo amor.

Porque teñen loitado
e unha loita non morre,
que é semente de vida
que os que quedan recollen.

Porque abriron camiños
nas pedras e no lodo,
e as feridas das súas mans
están no noso recordo.

Porque prenderon candiles
que non deixamos apagar,
alumean as nosas vidas,
viven no noso cantar.

Porque eles amaron
e, ó mellor, non os deixaron amar,
pode que por isto morreran
e así connosco están.

Porque imos polo mundo
percurando a verdade,
berrando xusticia e paz,
e loitando pola irmandade.

         E os que non nos deixan VIVIR
         non saben
                  que o Amor non morre,
                  que temos Esperanza leda,
                  que cremos na túa Resurrección,
                  e que a MORTE tamén é VIDA.

Por isto nós adicamos
unha canción, unha oración,
para os que seguen vivos
polo amor.


Compostela, 2 - xullo - 1976
