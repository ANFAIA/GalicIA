Todo o mund'é pátrea» ¡O vento! 
Pátrea comun sô no ceu: 
no chau.... corpo e pensamento 
tiran a ond'un naceu.

Por millorar miña sorte 
da miña terra emigrei, 
agor'a voltas c'a morte 
hastra queixarme non sei.

¿Quén maxinar, vágoas miñas, 
qu'así viríamos dar 
a un fondo leito d'espiñas 
n'estrouta banda do mar!...

¡Ai, meus galáns arredores 
terriña e ceo do meu lar, 
olliños dos meus amores 
a ond'eu vin a parar!

O corazón sinto malo:
¿onde consolo hachará?
abala se de vós falo:
se calo suspiros dá!

S'eu a tí
voltara,
meu querido lar...
¡ai!... non me fartara,
non, de te bicar!

7 Sant-Yago 1888.
