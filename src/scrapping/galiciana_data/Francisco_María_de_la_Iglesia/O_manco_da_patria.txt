Arriba, canes, arriba,  
que mala rabia vos mate,  
en jueves matais el cerdo  
y en viernes comeis Ia carne.  

I  

Pol-a patria quedei coxo e  
manco,  
e cando da guerra voltei ô lugar,  
ô alcalde pidínll'un estanco  
e él e seus fillos guindárom'un tranco,  
escarno facendo do meu lamentar.  
      Dend'estonces, por medo âs  
pancadas,  
      eu digo âs caladas:  
¡Mala rabia te mate meu can  
case agradécel-o bén que che fán!  


II  

Eu cramaba: Son manco da  
guerra,  
e dino é d'amparo quen compre o deber.  
Noustant'il dicía ca sorna mais perra:—  
meu coxilitranco, quedáras na terra,  
que garda seus membros quen tén que perder.  
      Dend'estonces, por medo âs  
pancadas,  
      eu digo âs caladas:  
¡Mala rabia te mate, meu can,  
case agradécel-o bén que che fán!  


III  

Pois, siñor, s'eu non fora,  
sospeito  
que a poucos quedára quezais que xantar.  
Todiños lle temos â vida direito...  
e estas cruciñas que trago no peito  
vosté... —¡Cala coxo, que as podo alcanzar!  
      Dend'estonces, por medo âs  
pancadas,  
      eu digo âs caladas:  
¡Mala rabia te mate meu can,  
case agradécel-o bén que che fán!  


Xaneiro, 1881.
