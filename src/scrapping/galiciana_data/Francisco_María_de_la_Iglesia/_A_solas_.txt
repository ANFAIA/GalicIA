¿Quén, cando solo s'atopa
nas calmas do pensamento 
que fan esquencel-a copa 
do acedíl sufrimento
que a testa en sudor ensopa, 
non vola trás da armonía, 
e sin pensar non s'esperta 
nos mundos da poesía, 
n'esa rexión sempre aberta 
ôs soños da fantasía? ... 
¡Ninguén! Porque rayos d'ouro 
cruzan estonces a mente, 
e rómpes'o cárcer louro 
onde fai triste e dormente 
das creaciós o tesouro! 
E canto s'ergue sorrindo 
das iluseós na marea,

ou ven a brisa ludrindo
qu'erbas e frondas outea, 
todo nos fala do Pindo, 
nos presta artístecos ollos
c'os que nos ergue hastr'ôs ceos 
fuxindo espiñas e escollos, 
ou ben nos torna ôs mareos 
dos amorentos embrollos.
