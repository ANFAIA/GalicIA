Ven lume dos meus ollos,
luceiro d'esperanza,
da miña venturanza
n'o adormecido imán!
C'ás tuas crenchas d'ouro,
c'o teu mirar fulxente,
farás abril'o Ourente,
refrorecel o chán.


Ven amainar dolzosa
c'o teu froril alento
meu tolo pensamento,
meu triste corazón;
pois sabes n'onduleya
n'a fronda ramacía
pra mín outra armonía
qu'o teu molíño són.


D'o campo da luciña 
que dán teus ollos puros
alónxans 'os conxuros 
da loura impuridá; 
e brotan mil imaxes 
d'anxélica risura, 
mostrand'a fror, figura 
d'a tua castidá.


Acércam'esa testa 
de maxestade asento, 
cruxol do pensamento 
mais cándido e sutíl: 
teus ollos amantiños 
que rindo atornasolas, 
soltando mais raxolas 
qu'estrela diamantíl.


¡Ven! ¡Ven! Xuntos cantemos 
n'a farpa d'os amantes 
mais tenros e costantes, 
formand'un solo ser. 
¡Ven! ¡Ven! Sobre este castro


de mirta e d'hedras cheo 
xuremos pol-o ceo 
¡Amor hastra morrer!


                Así chamaba, 
                pé de Chacín, 
                por doña Branca 
                bardo xentíl, 
                cando zoando 
                dardo traidor, 
                fechou os ollos 
                d'o trovador.


Julio 1883.
