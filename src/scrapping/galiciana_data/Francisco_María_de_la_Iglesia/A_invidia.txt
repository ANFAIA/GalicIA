Suando fel... con ollos remexentes,  
corvand'as unllas e fechand'os dentes,  
¡Ahí vái, ahí vai o monstro desalmado,  
          sempre ollando pro lado;  
sedorento de ver correl'as bágoas  
deseyando pr'alguén perdas e mágoas!

Fuxe, cóbrega ruín, madre dos celos,  
vait'â coba, treboal dos teus desvelos,  
que han de ser para tí menos penosas  
          suas sombras loitosas,  
que o ver sorrír a un labio satisfeito  
da calma qu'en ser bó sinte no peito.

¡Fuxe, fuxe, cativa, desmedrada!  
fuxe e traba tua lingua refollada,  
que a razón dos mortás non é tan cega  
          que no'entenda tua brega,

e non sinta chegar teu bafo... lento,  
venenoso, treidor... de cote odiento!

Si tí n'eres capaz de cousa boa!  
s'o crarín das virtus pra tí non soa,  
¿Qué veñen a catar tuas olladas,  
          antr'as almas honradas  
s'o fin has de beber lume do inferno,  
ô ver que ganar saben láudo eterno?...

Saber, honra, valer, gracias, virtude,  
todo tarreo ben, paz, e saúde...  
todo, Invidia, é pra tí causa de pena,  
          todo en fin t'encangrena:  
canto das almas nobres for loado  
gozarás tí por ver envilazando.

Ante a furna mortal do teu alento  
xamais s'ergueu a fror do entendimento.  
Cantos fieles che son e t'arrodean,  
          probes ou ricos seyan,  
terán que renunciar toda loanza,  
toda luz, toda fé, toda esperanza.

¡Ouh terribre pasión esfamïante  
non farta de roer un soyo instante!  
¡Hastra paréz que tés dentes nos ollos,  
          hurdideiros d'embrollos!  
¡Fúxe! ¡maldiga o mundo as tuas mañas,  
¡Batán do sono!... ¡broca das entrañas!!!...
