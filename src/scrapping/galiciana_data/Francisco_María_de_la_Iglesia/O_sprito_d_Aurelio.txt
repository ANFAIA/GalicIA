Carón d'as rüinas do vello castelo
da fonte da Serpe que deita no mar,
na posta da lúa, da escuma antr'o velo, 
así xeme o sprito do cisne do Sar:

¡Ouh bardos galaicos! saúde e boanza: 
a vos miña lira, meu pátreo ideal. 
Loitá con esforzo, xa qu'eu malandanza 
topei d'estas augas no peso brutal.

      E as augas responden 
      con férvedo són. 
      ¡Mais pesan as ondas 
      do mar da ambición.

¡Ouh terra frorida, progresa, deprende, 
qu'o sabio sin lanzas, ôs tronos s'impón;

aníma tuas artes, teus fornos
acende... 
destonces temido será teu pendón.

      Y as olas responden
      con mais rexotón:
      ¡Podencia con vicios
      non ten duración!
