Ô
meu amigo D. Enrique López Vidal

  Cando se royerán miñas cadeyas
          de loura scravitude,
de tantas vágoas e sospiros cheyas 
qu'así roendo van miña saúde,
n'as longas horas d'esperanza alleyas?

¿Qué adiant'eu con erguer meu pensamento
          ô scano do infinito?
¿De qué me val ser home e non xumento 
e darlle en oración a Dios meu grito
s'El non responde â voz do meu tromento?

_____

Penso, sinto, descurro, o tempo mido,
          miñas aucios aregro 
siguind'a luz do ben; amo seguido; 
pro... irado caporal chámame ¡negro! 
e gózas'en ollarme escarnecido.

De cote apouvigar os meus deseyos
          conseg'a mau d'un branco, 
que vist'o corpo meu con baqueteyos: 
xamais o sentir meu debe ser franco, 
s'ha de fuxir os ¡ais! de tantos freyos.

En van o ledo sol da Pirmaveira
          dourand'os maniguaes, 
o vando dos paxáros lisonxeira, 
vên a fartar d'amor; a mín fataes 
faíscas ven xuntarme na moleira.

Eu non debo vivir do brando alento,
          d'aquel afeuto santo
do que peito ningún quedou esento: 
pedra teño que ser diant'ese encanto 
que rexe dend'a frol ô pensamento!...

¿Pol-a preteira cor qu'en mín Natura
          revasou da medida,
non podo ser xa libre criatura?... 
¿Hastra cando, cubiza adoecida,
me has de dar a beber dest'amargura?...

¡Maldizón! ¡maldizón! Iniquidade,
          ¿quén teu folgo alimenta? 
¿En qué fundar se pode a autoridade 
qu'os cimentos do bén di que sustenta, 
e coida timón ser da humanidade?...

¡Desaforo brutal,
abusamento
          d'autoridá furtada,
¿Qué fas do teu cantado igualamento
que a Cruz sobr'o Calvario ensanguentada 
deu, c'o sprito de Dios, ô entendimento?...

¡Ouh espirto de raza esprotadora,
          entrañas de serpente,
s'eres sensibre aind'a voz da honore, 
ergu'un tempro â razón, pensa e detente, 
qu'ese inxempro que dás chama o terrore;

España liberal, ergue o estandarte
          da redención do scravo; 
que os sigros gozarán en alaudarte 
do teu rexo poder sin menoscabo: 
da dinidade humán ¡sé tí baluarte!
