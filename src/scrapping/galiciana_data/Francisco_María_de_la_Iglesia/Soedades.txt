Ô meu
amigo Xosé María Ballesteros

Meu fillo no chán da Cruña
nacíu coma un lírio branco,
pro baixo o ceo d'Habana
quedou mucheiro e tisgado.

Aquí víasell'a vida
nos seus ollos rebuldando,
nos seus labios de cereixa,
nos seus cabelos rizados.

Aló, pálido e tristoño,
fraquiño e desmadeixado,
parece o albre das tombas
c'os seus pingantes ramallos.

Corría aquí coma un corzo
por prayas, montes e campos,

farto d'alento e de forzas
sin fatiga e sin traballo;

Alá suando decote
hastra sentado n'un tallo,
acora, coma se fose
tenro e sedento paxáro.

Aquí soñaba en ser home,
en saber, en valer algo;
alá soña ¡miña xoya!
c'as frores dos nosos prados.

,»Xa non irei mais —me dice—
pol-os roleiros brincando
pillando moras e grilos
nin seus paxariños gayos.

Non patuxarei na fonte,
nin pol-o regueiro manso,
nin mais arredor dos' albres
beilarei o contrapaso.

Non irei mais con Rosiña
pol-as beiriñas dos agros

catar herbas de San Xuan
merendeiriñas e stralos.

Aquí quedarei, que a vida
aquí váisem'acabando,
a por de pensar nas cousas
d'ese chauciño de encantos.

Aquí non hay romarías
qu'esparzan o noso ánimo
con ala lálas e bailes
arredor dos santuarios.

Nin alegres merendiñas
sobre o chán margaritado,
baixo d'algun castiñeiro
ou dos bidueiros do prado.

Aquí con peras e roscas
non s'adornan os ramallos,
nin cas faixas da serriña
van os romeiros ô paso.

Nin as nenas c'as pandeiras
van tras das frautas tocando,

facendo c'os seus cantares
do noso peito fiaños.

Aquí ¡ai Dios! nunca vimos
ir a ría atravesando
un bote c'a Virxen dentro
baixo os pendóns de damasco;

E tras él, botes e botes,
múseca e gaitas tocando,
e botando tantas bombas
coma un combate de náos.

Aquí non vos hay as feiras
do Santo patrón Santiago,
de Padrón, da Pelingrina,
de San Froilán e de Pazos...

Aquí somente hay quentura,
auga e aire empezoñados,
gómito, frebe marela,
moita morte e poucos cartos.

Se Dios no remedia pronto,
todos nós aquí deixamos

enterrado o noso corpo
debaixo dos desengaños.

¡Adiós! ¡adiós nai Galicia!
¡adiós garridiños campos!
recollede compasivos
nosos sospiros coitados.

Durman éles tan siquera,
debaixo d'eses ramallos,
xa que nós decote espostos
a mais non vervos estamos.

15 San Xoan, 1879.
