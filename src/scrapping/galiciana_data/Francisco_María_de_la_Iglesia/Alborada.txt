Arriba qu'a Aurora 
comenza a pintar 
a luz que namora 
na terra e no mar. 
Deixád'os leitiños, 
meniñas, deixá, 
qu'os vosos olliños 
dan mais craridá.

Como ese sol qu'alomea 
tan galán e spellador,

vínde vos, soles d'a aldea, 
avival-o noso amor; 
que si con lumes e frores 
sab'a Aurora rebuldar, 
vosos cándidos amores 
saben mellor feitizar.

Vínde, fillas d'a Alborada,
vínd'a ver nacel-o sol, 
c'os labiños de granada 
que dan celos ô arrebol. 
E ô remanso d'os airiños 
d'a fontiña ô gorgullar, 
bailarémos en remuíños 
de duzoso suspirar.

Alá ven xa, raparigos,
meu amor, miña iluseón, 
cochand'entre brancos prigos 
seu ferido corazón.

N'hay aurora como ela, 
nin máis fresco caravel... 
¡miña rula! ¡miña estrela! 
¡morrerey por serche fiel!

¿Non vés, miña prenda, 
aquel sol n'Ourente? 
Seu lume crecente 
é neve pra min. 
Vén tí ôs meus brazos, 
¡o mundo olvidemos! 
e amantes seremos 
da vida hastr'o fin.

1879.
