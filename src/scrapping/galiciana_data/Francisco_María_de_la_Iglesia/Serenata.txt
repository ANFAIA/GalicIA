Abríd'as ventanas
viventes estrelas,
gallegas roxelas,
albor d'este chán; 
oíd'os cantares 
d'amor rebosantes, 
dos vosos amantes 
que as noites vos dán.
¿Da Lúa non vedes 
a luz que desata 
anacres de prata
n'a fonte e no mar? 
Pois é pra vosoutras 
sua dádiva hermosa, 
que é rica esa diosa 
pra quen sabe amar.

Si brandos suspiros 
aquí trague a brisa, 
por vosa sonrísa 
se deixan sentir 
leales queixidos, 
doentes resollos, 
qu'erguedes cos ollos 
d'amante ferir.
Da brisa da noite 
nos lánguedos xiros, 
oíde os suspiros 
d'amante fervor,
que dan nosos peitos 
por vós tan feridos, 
de cote acendidos 
n'o lume d'amor.
Imáns atraguentes 
das nosas miradas, 
xogando fiadas 
no voso poder, 
n'as redes frolidas 
da vosa hermosura 
inxenio e bravura

facedes caer.
Pois xa que en nosoutros 
mandás soberanas,
non mais inhumanas 
xoguedes con nós; 
guindános das vosas
apertas amantes, 
y-a vida costantes 
daremos por vós.
