¡Moito te quero, 
cara de demo!...
—Eu a tí non, 
cara de ladrón!
(Recrebo garimoso popular.)

(Ela por dentro, él por fora.)

—¡Tuntún!
          —¿Quén é?... ¡Non hai naide!
¡Todos van na percesión!
—¡Abra que choven cantazos...
—Pois cóchate cos calzós; 
anque os croques na moleira 
dis que fan pensar millor!
—¡Miña sogra!...
          ¿Qué meu xenro?
—¿Non oi que chove a Dios dar?

—Pois meu xenriño, anda a presa
e aprovéitate o luar.
—(¡Do deño si aquí n'afogo!)
¿E vosté ten corazón?... 
—¡Home! e tí que m'o roeches
non sabes si o teño ou non?...
—¡Pro almiña sei qu'a ten...! 
—Si hei de quitar de tí raxas
boa falta me fai tamén.
—E diga: ¿dos seus cartiños
non pode emprestarme algún? 
—Xa sei, xa; dos do meu corpo...
¡ben te agarraras con un! 
—¡Xesus! ¡Canto se aquivoca!
¿e por qué me xulga así?... 
—¡Coitadiño! e quen diaños
ha de pensar mal de tí? 
—¡Abrame, pois!
          —¡Quen poidese!
—Mesmo por vela toleo...
—Pois eu véndote rabeo... 
—(¡Qu'esa breva non caese!) 
—¿Conque verme? vaya logo!

Pois pra me ver o refaixo 
bota os ollos por debaixo 
da porta, meu rulo.
          —(¡Fogo!).
—¡Pelos a Ia mar, siñora!
que veño a darlle un biquiño.
—Na punta d'este fouciño 
podíasmo dar agora...
—E mais véñole a insiñar 
 contra o estéreco unha guía.
—¿A que ch'o insiñou o Zucio?
—¡Que non diga a filla vosa 
qu'eu de verdá non'a quero!
—Qu'o teu querer non ten pero 
xa cho sabe o lugar todo.
—¿N'é verdá?
          —¡Sí! meu xenriño,
eres un home de ben.
 (¡Cómate un lobo!)
          —E vostede,
(¡Ah lurpia!) coma ninguén.
—¿E logo non abre?
           —E cedo.

—Destoncias hastra manán. 
—S'algo se ch'ofrece, manda. 
—¿O cura ou o sacristán? 
—¡Ai canté! ¡Eles t'acochen! 
—¡N'adoecerás!
          —¡Larpán!

1888.
