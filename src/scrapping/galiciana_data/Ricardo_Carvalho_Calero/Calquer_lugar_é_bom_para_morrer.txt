Calquer
lugar é bom para morrer.
Nom
se distingue o home da mulher.
A
morte é neutra —das Tod— em alemám.
Género
e sexo nom sempre vam da mam.
Pois
umha cousa é a anatomia
e
outra a gramática —falaz dicotomia.
Nom
vejo a morte feminista ser.
Calquer
lugar é bom para morrer.

Donas
do tempo pasado ou do actual,
a
morte a todas trata-vos igual
que
aos cavaleiros. Violenta, a história o di.
Muitas
mulheres morrerom assi.
Em
Rouen foi Joana d'Arco queimada;
Antoinette
em Paris guilhotinada;
Em
Chappaquiddick, Jo foi perecer.
Calquer
lugar é bom para morrer.

Eis
umha flor para o lume e o mar,
a
praça, o paço ou calquer lugar
onde
a mulher tenha o seu passamento.
Erga-se
a rosa sobre o moimento.
Nesta
matéria nom é discriminada.
Inês
ferida, Mariana agarrotada,
Mary
Jo sulagada, Jeanne a arder.
Calquer
lugar é bom para morrer.
