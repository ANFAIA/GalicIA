Olla meu irmáu honrado
o que acontez con 
Daniel:
os que o tiñan desterrado
agora falan ben del.

O palurdo de 
alma lerda,
o tendeiro desertor,
o vinculeiro de merda
disfrazado de 
señor.

O lurdo carca refrito,
o monifate de entroido,
o aprendiz de
señorito,
marqués de quero e non poido.

O devoto de onanismo,
o 
feligrés de pesebre,
o tolleito de cinismo
o que dá gato por lebre.

O rateiro de
peirao,
o refugallo incivil,
válense de 
Castelao
pra esconder a caste vil.

Escoita puto nefando,
criado na 
servidume
non pasará o contrabando
dise teu noxento estrume.

Grotesco escriba
sandéu,
inxertado nun rapaso,
Castelao 
nunca foi teu
porque Castelao é noso.

I anque a ti che importa un 
pito,
sabrás que é cousa sabida,
que estás incurso en delito
de 
apropiación indebida.
