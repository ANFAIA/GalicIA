Señor San Amaro d'Oira  
feito de pau d'amieire,  
hirmao d'as miñas chanquiñas  
criado n-o meu lameiro.  

Cántiga popular.  

Preto d' a ponte d' Ourense  
está San Amaro d' Oira,  
lugar que ten unha ermida  
branca, y-unhas brancas chouzas,  
a veira d' o craro Miño  
e d' us amïeiros â sombra.  
Un devoto como hay moitos  
que rezan si lles ten conta,  
ô seu señor San Amaro  

que hay n-aquela ermida d'Oira,  
falóulle d' esta maneira,  
segun dicen vellas crónicas.  

Señor San Amaro d' Oira,  
á axustarche as contas veño,  
que non por ti seres santo  
y-eu ninguen, como labrego,  
éiche de pasar a bulra  
sin que non faga o meu xénio.  
Pedinche unha cativez  
inda non fai moito tempo,  
pedinche que lle pediras  
a Dios, que ganase o preito  
que c' o meu veciño Fuco  
por teson viña sostendo,  
e pra que ben me serviras,  
pra que vises que non teño  
costume de ser ingrato,  
e que non son cativeiro,  
púxenche diante duas velas  
acesas, faléille ô crego,  
e mandei que che tivesen  

una misa con gaiteiro.  
¡Todo me custou bôs cartos!  
(alá por us catro pesos,  
que batin en catro rodas  
como soles ô santeiro.)  
Tamen che recei a maores  
(vaya, non mintas, Lourenzo)  
unas cinco centas salves  
y-outros tantos padre-nuestros:  
¡cómo si tal cousa! nada,  
todo foy nin mais, nin menos,  
que votarlle millo á páxaros  
e pidirlle pan ô vento.  
'O xuzgado pasei onte  
pra enteirarme d' o meu preito,  
vinme c' o Menistro, fumos  
ámbos a votar un neto,  
¡e cal non foy meu asombro  
cando estabámos bebendo  
e me dixo, (pero baixo  
palabra de xuramento)  
que o señor Xuez fallára  
contra min, e que perdendo  

saíra o preito con costas  
por non ter ningun direito!  
Contéille o caso d' as velas,  
o d' a misa con gaiteiro,  
e sin quitarlle nin porlle,  
canto me pasou, contéillo.  
O Menistro qu' en nagocios  
de xusticia non é lerdo,  
confesóume que surtia  
n-as cuestios millor efeuto  
deixarse ver c' o escribano  
que andarse c' os santos vendo:  
¡e ten razon que lle sobra,  
deprocatéime hoxe d' elo!  
¿En que xuncras eu pensaba  
pra pedirche valemento,  
pra gastar os meus cartiños  
en facerche algús ouséquios,  
s' eres San Amaro d' Oira  
feito de pau d' amieiro,  
un santo com' outros tantos  
que non teñen valemento  
e que abofellas, crariño,  

non sei com' estás n-o ceo?  
A devocion que che tiven  
pagachesma ven con esto:  
¡andar con velas e misas,  
pra sair perdendo o preito!  
¡ora! mais che me valera  
precurar os amieiros  
que n-o lameiro d' as Laxes  
â veira d' o Miño teño,  
pois entón como ti, santos  
poidera mandar facelos,  
¡vamos! anque s' estragase  
moita madeira, por centos;  
pois, siñor San Amariño  
mais que non ch' o leve o xénio,  
eiche dicir pra vengarme  
que d' ese pau eres feito,  
qu' eres hirmau d' as chanquiñas  
que postas n-os pes eu levo,  
e que fuches San Amaro  
criado n-o meu lameiro.
