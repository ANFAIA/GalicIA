HAY unha cova n' esta patria hermosa,
Pra vergonza do pobo escarnecida;
N' esa cova que fai sempre esquecida,
Pardo de Cela,'o mariscal, reposa,
Xenio leyal d'a independenza nosa,
Por ela batallou; man homicida
Con infame treicion quitoulle a vida:
¡Martir foi n'ista terra xenerosa!
A sangre d'o infelís Pardo de Cela,
Crama venganza a Dios pol'a inxusticia;
Aquil que a derramou ten que bebela:
Anque a cova escarnezan, a xusticia
Ha de facer que rezusiten d' ela
A 'INDEPENDENZA e groria de Galicia.
