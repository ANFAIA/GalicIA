Cal a roxa mapola que 'n o prado
           brotóu à primaveira,
         y-o sutil aireciño prefumado
           a move feiticeira;
        pasóu por ante min. Fero e sereno
        o sembrante mostróu, y-à sua mirada
        trembóu meu corazón cal tremba o
        neno
        á quen pilla n' o campo a troboada.
        Cal imáxen qu' en pedra recortada
        groria é d' o tempro e galardon d' o
        arte,
        con andar pausadiño y-altiveza
        marchou, cal frecha que pol-o aire
        parte,
           sin virar a cabeza.


        Eu quedeime mirando: xa dobrara
        pol-a esquina d' a calle, y-eu ainda,
        cal si diante d' a vista a
        contemprara,
           inmobre, sospirando,
           choroso o pensamento,
           excramaba: ¿Hastra cando
           durará meu tormento?
        Y-unha voz 'n o meu peito resoando,
           voz de min conocida,
           respondéume ensiguida
           con tono doce e brando:
        Durará téu amor ó qu' a tua vida.
