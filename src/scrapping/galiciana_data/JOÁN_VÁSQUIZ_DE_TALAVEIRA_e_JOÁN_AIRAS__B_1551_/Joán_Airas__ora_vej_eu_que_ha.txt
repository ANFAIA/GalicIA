—Joán Airas, ora vej’eu que ha
Deus mui gran sabor de vos destroír,
pois vós tal cousa fostes comedir:
que, de quantas molheres no mund’ha
de todas vós gran mal fostes dizer,
cativ’, e non soubestes entender
o mui gran mal que vos sempr’én verrá.

—Joán Vaásquiz, sempr’eu direi ja
de molheres moito mal, u as vir;
ca, porque eu foi end’üa servir,
sempre mi gran mal quis e querrá ja;
por gran ben que lh’eu sabía querer,
casou-s’ora, por mi pesar fazer,
con quen a nunca amou nen amará.

—Joán Airas, non tenh’eu por razón
d’as molheres todas caeren mal,
por end’üa soo, que a vós fal,
ca Deu-lo sabe que é sen razón;
por end’a vós üa tolher o sén
e dizerdes das outras mal por én,
errades vós, assí Deus mi pardón.

—Joán Vaásquiz, todas taes son
que, pois viren que non amades al
senón elas, logo vos farán tal
qual fez a min üa; e todas son
aleivosas; e quen lhis desto ben
disser, atal prazer veja da ren
que máis amar no seu coraçón.

—Joán Airas, vós perdestes o sén,
ca enas molheres sempr’houvo ben
e haverá ja, mais pera vós non.

—Joán Vaásquiz, non dizedes ren,
ca todos se queixan delas por én
senón vós, que filhastes por én don.
