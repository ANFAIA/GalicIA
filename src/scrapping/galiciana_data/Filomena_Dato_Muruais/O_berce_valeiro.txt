Cuberto d' encaixes
con sábas d' holan
un berce dourado
proparad' está.
N-a colcha de raso
as meigas cicais
con ouro e con sedas
poideron bordar
guirnaldas de frores;
pois con primor tal
muller d' este mundo
non bordou xamais.
De fadas teceron
envisibres maus
os ricos encaixes
d' os brancos pañás,

que parecer feitos
d' escumas d' o mar.

Xa naceu o herdeiro...
¡qué gozo! ¡calai...!
¡non chora o miniño!
¿Cóm' esto será?
¿Os ricos non nacen
tamén pra chorar?...
O pequeno conde
naceu morto xa.
