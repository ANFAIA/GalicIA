Á GALICIA  
Nobre Galicia, singular matroa  
d' espiñas e loureiros coroada:  
quixérate cantar, nai adourada,  
¡e non te sei cantar...! ¡Pátrea perdoa!  
Perdoa s' a cancion apasioada  
qu' arrinc' â probe lira  
n-é dina d' o esprendor d' a tua coröa.  
Grand' é o sol com' a tua groria  
grande,  
brilante cal sua luz tua groria pura:  
xigante com' a d' él tua hermosura.  
Teus doces trovadores,  
que cantan as tuas grorias  
son paxaros cantores  
que gaban d' ese sol os resprandores.  

Perdoa si n-a miña idolatría  
eu ergo a miña voz com' os paxaros  
ô sol lle cantan ô nacer o dia.  
'O máxico concerto  
que canta a tua grandeza  
eu xunt' a miña voz, Galicia hermosa,  
cantando namorada tal belleza.  
Cal probe gorrion qu' antr' os follatos  
ô reiseñor canouro  
fai compaña n-o canto pelegrino:  
á ises cen vates, que con plectro d' ouro  
n-o teu loor entoan mil cantares  
xuntar a miña voz é meu destino.  
Quero cantar teus rios e teus mares  
qu' o rico manto de sin par verdura,  
que vistes de contino  
olran de brancos tules  
tecidos con escumas nacaradas  
cando veñen as olas agrupadas  
á bicarte c' os seus beizos azules.  

II  

Ledas Mariñas, onde seica estivo  
o pradiso qu' Adan perdeu pecando:  
¿Quén vos viu unha vez que non sospire  
vosas doces bellezas relembrando?  
¿Quén trepou unha vez ese chan verde,  
que d' invern' e de vran está frorido,  
que non cobice sempre estar durmido,  
pra poder sempre estar con vos  
sonando?  

Que n-hay n-o mund' enteiro  
panorama mais lind' e feiticeiro  
viseon mais pelegrina,  
qu' a que copea a y-auga cristalina  
qu' esas hermosas prayas vai bicando.  
Á quen am' o relembro venerando  
d' a nosa antiga groria  
espértallo Betanzos n-a mamoria:  
e quen inspiraceon vaya buscando  
pra lindo cadro ou pra canceon subrime,  
que vos mire unha vez, unha tan soilo  
e cinguirá loureiros inmortaes  
bellezas infinitas retratando.  
¡Qué soutos tan frondosos!  
¡Qué veigas esmaltadas de mil frores!  
¡Qué vilas tan garridas!  
¡Qu' aldeas tan xeitosas escondidas  
d' es' aterno follax' antr' os  
verdores!  
¡Qué ceo tan azul! ¡cantos  
primores  
encerran eses eidos deleitosos!  
Cen craros regatiños  
corren faland' e rind' aternamente  
por antr' as tuas frondas  
y-os pardos reiseñores  
n-as tuas carballeiras  
cantando sin cesar fan os seus niños.  

¡Mariñas  
feiticeiras!  
¡Qué doce debe ser o aterno sono  
durmindo n-esas prácedas ribeiras!  

III  

¡Ouh Lerez lindo! ¡feiticeiro Lerez!  
máxico pazo de' cristal bruñido  
d' encantados salós ond' escondido  
habita o sacro númen d' a poesía:  
¿Quén puido maxinar tanta hermosura?  
¿Quén se finxiu xamais c' a  
fantasía  
un oasis mais lindo de verdura?  
N-os teus salós habita a venturanza  
tí eres d' o ceo imáxe pelegrina:  
que cand' a y-alma enchida d'  
esperanza  
c' a práceda e divina  
manseon d' a aterna luz  
resprandecente  
pons' á soñar par' esquencer as  
penas,  
finxe salós de chau moi trasparente  
con bóvedas moi altas y-azuladas  
e paredes de frores tapizadas  
que despiden prefum' arrecendente.  

IV  

¡Ouh craro Miño, que n-un leito d' ouro  
cal cobra de cristal vast' arristrando!  
¿Quén dende lonxe esas ribeiras lindas  
qu' agasalleiro pasas tí bicando  
s' estrev' á relembrar sin penas  
fondas?  
¿Quén pode sin tristura  
pensar n-esas montañas feiticeiras  

que son Mayos xigantes  
de frores e verdura?  
Quen naceu n-unha chouza antr' esas frondas  
en ningures s' afai e morr' aixiña  
s' o levan lonxe d' o curruncho ledo  
que regan ô pasar as tuas ondas.  
As brisas que te bican namoradas,  
marmurand' antr' as frores  
contan cicais os prácedos amores  
de que tí falas ô pasar correndo,  
y-os ledos reiseñores  
os teus murmuxos somellar pertenden  
cobizando teus máxicos romores.  
Canta, Miño feliz, hermoso rio  
qu' arristras ô correr tantas  
riquezas:  
canta c' a voz d' as augas romorosas  
a variedá enfinita de bellezas  
que viches ô pasar en tí copeadas.  
Canta esas arboredas tan frondosas,  
esas lindas pradeiras esmaltadas  
de frores primorosas  
y-as fértiles colinas coroadas  
de pampos e de frores prefumadas.  
Canta âs lindas ciudás que vas bicando:  
corre, Miño feliz, corre cantando.  

V  

Ria de Vigo, incomparabre ria  
xigant' espello de bruñida prata  
ond' unha hermosa-pelra se retrata.  

¡Qu' hermosa diant' a y-alma t'  
apareces  
cando contigo soña a fantasía!  
¡Qué marco tan precioso t' arrodea  
cal rico cinturon de pedraría!  
'A luz d' a relembranza, qu' alomea  
véxote cada cando sempre hermosa  
sempre chea d' encant' e poesía!  

Estou lonxe de tí; mais pech' os ollos  
e vexo d' as tuas augas os cristales  
e d' arredor os verdes piñeirales  
qu' en prácedos romores  
fan compás as tuas ondas cristalinas  
entoando canciós tan pelegrinas  
que dan cobiza ôs bardos inspirados.  
Ouzo d' a brisa o sospirar amante  
cando riza as tuas ondas  
trasparentes:  
vezo d' o sol os rayos esprendentes  
rasgando o velo azul que tece a bruma  
y-arrincando cen chispas de diamante  
âs olas coroadas pol-a escuma.  

E cand' a noite c' o seu manto mouro  
que quixo Dios bordar con doas d' ouro,  
che sirve de sol, tamen ch' eu vexo  
d' a miña inspiraceon rico tesouro,  
ô máxico refrexo  
d' a luz páleda e grata  
d' a branca lua que te fai de prata.  
Y-anque lonxe de tí por tí sospiro;  
â luz d' a relembranza venturosa,  

sempre pechand' os ollos t' ademiro:  
véxote sempre grande, e sempre  
hermosa,  

VI  

Nobre Galicia, singular matroa  
de groriosos loureiros coroada:  
eu quérote cantar por esforzada,  
quero cantar teus feitos que pregoa,  
moi alt' a fama c' a sua voz potente.  
Quer' amostrarll' o mund' o  
esprendente  
egrexio resprandor d' a tua coröa.  
¡Ouh nai de cen mil héroes que  
venero!  
¿Quén non t' ademirou cal t' ademiro?  
¿Qué fillo non te quer cal eu te quero?  
S' eres hermosa e tua grandeza é  
tanta  
¿quén unha voz posee e non levanta  
cen hinos á tua groria?  
¿Cal a lira será que non te canta?  

VII  

Astr' esprendente cuyo brilo puro  
antre mil craros soles resprandece,  
xigant' estrela que n-o ceo pátreo  
como sino de grorias amañece,  
Mayor Fernandez Pita, denodada  
heroina imortal cuya mamoria  
é por sigros de sigros venerada  
por filla primexénita d' a groria.  
¡Quén a y-arpa d' Homero poseera!  

¡Quén poidera pulsar suas cordas d' ouro  
pr' entoar hox' unha canceon sonora  
que d' os teus altos feitos dina fora!  
¡Quén poidera cantar d' as tuas vertudes  
o sin igual tesouro!  
¡Qu' endomabre valor! ¡Canta bravura  
soupeche demostrar como guerreira!  
¡Qu' hermoso curazon! ¡Canta ternura  
pr' os teus fillos gardou tua y-alma  
pura!  
¡Qué grande foi teu curazon hermoso!  
¡Qu' hermoso foi teu curazon xigante!  
¿Qué moito que che cinga unha coröa  
con gratitud' aterna a pátrea  
amante?  
S' eres sua groria, e si che debe  
tanto  
¿qué moito qu' unha estáuta che levante?  
Eu quixera entoar n-os teus loores  
un hino de sonoras harmunías  
cuyas notas o eco repitise  
d' o mundo n-as ignotas lexanías.  
Eu quixera cantarte, qu' eu anhelo  
cantar as grorias de Galicia amada  
e tí eres a maor, a mais preceada;  
mais de tanta grandeza  
non pod' a canceon miña ser medida.  
Seus dones con expréndeda riqueza  
pródiga che brindou a natureza,  
qu' o darch' un alma grande y-escollida,  
quixo Dios encerrar tan rica xoya  
en caixa dina de tan gran belleza.  
S' antre cen heroinas destenguiuse  
d' a tua y-alm' o tempre y-a firmeza  

e foi teu gran valor pasmo d' o  
mundo:  
foi a tua hermosura sin segundo.  

VIII  

¡Ouh fillos de Minerva escrarecidos,  
grorioso batallon d' os Literarios:  
que mortos fostes pero non vencidos!  
Frorida xuventú, que tanta groria  
deches morrend' á esta  
Galicia amada,  
que garda a tua mamoria  
n-esa bandeira sant' e venerada.  
¡Ouh xuventú dourada,  
qu' oid' a voz d' a pátrea qu' afrixida  
antre  
ferros queixábase dorida  
voach' á socorrela!  
Hermosa xuventú qu' o  
sacreficio  
fixeches d' a tua sangue xenerosa  
diante d' o altar sagrado  
d' a pátrea libertade:  
¡quén rica inspiraceon â y-alma dera,  
pra te  
poder cantar cal eu quixera!  

IX  

Héroes invictos qu' en profundo sono  
baixo d' a terra estades adurmidos:  
¡espertade! ¡escoitai! quero cantarvos.  
¡Quero eusalar en cántecos  
sentidos  
meu entuseasm' ardente!  
Quero cantar a groria refulxente  

qu' a nai Galicia corou un dia  
n-a Ponte de Sampayo,  
por vosa xenerosa valentía!  
¡Ay! todo o borra o tempo y-o anonada,  
tod' o seu sopro helado desparece;  
mais a groria imortal d' esa xornada  
c' un aterno buril está grabada  
n-a nosa pátrea hestoria,  
y-o brilo d' esa páxina dourada  
non se  
borr' enxamais, non esmorece,  
ese padron de groria  
ond' a vosa nobreza  
resprandece.  
Héroes xigantes cuyos altos feitos  
pasmo serán d' os  
sigros  
y-o voso nome espanto d' os franceses:  
perdoai se m' estrev' eu  
á lembrarvos,  
s' a miña voz cativa  
o estrevemento tivo de cantarvos.  

X  

¿Quén pode d' os teus fillos, nai Galicia,  
os feitos d' heroismo  
cantar todos?  
¿Quén os millares d' héroes  
que n-o teu chau naceron  
puido contar xamais, nai valerosa?  
¿Quén poide relembrar a numarosa  
préyade de xigantes  
que che tecen diadema tan groriosa?  
Dendes d' antiga Rom' hastr' o  
Callao  
levou teu nom' a vocingleira fama,  

epopeyas cantando tan brilantes  
qu' o mund' ademirado con xusticia  
á todol-os teus fillos héroes chama.  
¡Gózate n-esa groria, nai hermosa!  
Non baixes nunc' a testa,  
que nai de  
tales fillos e moi xusto,  
que cinga os seus loureiros argullosa.
