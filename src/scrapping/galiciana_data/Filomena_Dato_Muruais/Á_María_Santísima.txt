Á MARÍA SANTÍSIMA  
n-a sua asunceon

Branca pombiña que rubes  
de paz doce mensaxeira  
cruzand' esa azul esfeira  
pra chegar hastra teu Dios,  
non nos deixes n-o val triste  
qu' é todo prant' e negrura  
dóyate a nosa amargura,  
¡ouh nai! ¡lévanos en pos!

Pura alegría d' os ceos  
que xa d' a terra t' aleixas,  
ten piedá d' as nosas queixas  
¡ouh Santa nai d' o meu Dios!  
O mund' é triste e sumbrío  
d' o ceo sin-a luz pura,  
dóyate a nosa amargura  
¡ouh nai! ¡lévanos en pos!

De Dios pai filla querida,  
de Dios fillo nai amada,  
doce esposa imaculada  
c' o Santo Esprito de Dios,  
linda aurora qu' alomeas  
o mundo co' a tua hermosura,  
dóyate a nosa amargura  
¡ouh nai! ¡lévanos en pos!

E cand' a morte nos chame  
c' a sua voz aterradora,  
se tí a nosa proteutora  
n-o santo xuicio de Dios.  
Fai qu' ô teu lado gocemos  
groria enfinita e ventura,  
dóyate a nosa amargura  
¡ouh nai! ¡lévanos en pos!
