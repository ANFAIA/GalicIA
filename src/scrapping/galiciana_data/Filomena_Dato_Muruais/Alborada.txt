Esperta, meu ben querido,
miña xoya, abr' os ollos
que x' o sol pol-os outeiros
vai tendend' o manto d' ouro.
Com' esmeraldas xigantes
brilan os altos picoutos,
prata líqueda os regatos
sobr' o seu leito de croyos
arrastran, pra que de espello
podia servir o teu rostro.
Antr' os frondosos carballos
fan os páxaros un coro
pra cantar a tua belleza,
sol sorprendente y-hermoso.
As frores d' o seu prefume
xa esparexen o tesouro

D' os teus beizos encarnados
o caravel oloroso
abre, meu ben, meu feitizo,
que cho pido de xinollos.
Deixa o leito, queridiña,
deixa xa ese doce sono,
dame, sol d' o curazon,
a crara luz d' os meus ollos.
