Alvariño:

(Nome de acio celmoso e de bon viño
e de poeta saudoso e velaíño).

Enxebre e franciscán e dóce e triste
cantore de lembranzas. Ti és agora
a máis bela e sangal para unha «Nenia».

Éralo amante das belidas sombras.
Por elas debecías:
A Ruliña do Sar,
Noriega o das chorimas sorridentes,
polo bardo Pondal de nobre canto,
por Curros o frecheiro de triadas,
polo Daniel (Moisés, guieiro noso
que no acadóu a Terra prometida),
Carballo, sinfonista de paisaxes,
Antonio, riscador de meridianos,
o Pimentel, de lúas e de espellos...
¡E por tantos e tantos!
¡E o Ramón de Salnés, enxebre Apolo
que o cetro che deixara da poesía!

Axuntáchete coelas. Arastora
és ¡ti tamén! lembranza e señardade.
Axuntáchete coelas. Pantasmiñas
a percorrer a proieición celeste
dos vieiros da Terra benamada.

Alvariño:
Nome de acio celmoso e de bon viño
e de poeta saudoso e velaíño.

(De «Galicia Infinda»)
