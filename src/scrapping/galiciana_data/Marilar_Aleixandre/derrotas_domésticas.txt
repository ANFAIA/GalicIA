debeu ser 
moi difícil 
degolar as anguías 
sen cortar os dedos 
arrandearte para que 
non te cubrisen 
as escamas do ollomol 
liscar do nó corredío das 
sabas

nas noites opacas 
que batallas contra os garavanzos 
medrando 
disformes na auga    que absurda tarefa 
escoller lentellas de arroz 
que 
impotencia 
cando o leite fervido vai por fóra 
inevitablemente

e se 
o batifundo das tixolas 
non che deixaba oír a música 
se o teu francés e 
alemán 
eran inútiles contra a graxa nos fogóns 
se os tubos de agua berran 
como nenos 
ou gaivotas e    as patacas se pegan 
no fondo da 
tarteira

nai 
¿como é que estás sorrindo nas 
fotos?
