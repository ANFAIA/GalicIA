Üa donzela quig'eu mui gran ben,
meus amigos, assí Deus me perdón.
E ora ja este meu coraçón
anda perdudo e fora de sén
por üa dona, se me valha Deus,
que depois viron estes ojos meus,
que mi a semelha mui máis doutra ren.

Porque a donzela nunca verei,
meus amigos, enquanto eu ja viver,
por esso quer'eu mui gran ben querer
a esta dona, en que vos falei,
que me semelha a donzela que vi.
E a dona servirei des aquí,
pola donzela que eu muito amei.

Porque da dona son eu sabedor,
meus amigos, assí veja prazer,
que a donzela en seu parecer
semelha muit', e por end'hei sabor
de a servir, pero que é meu mal.
Serví-la-ei, e non servirei al,
por a donzela, que foi mia senhor.
