Habia n-un esquial da fortaleza  
Negrido torrión  
Que defender do inverno a sua croeza  
Ja tiña por minsión.  

Alí n-un cöarto abovedado estaba  
Recruso cal mastín,  
Un meigo que nos astros astudeaba:  
Mon Gúrrias Benjamín.  

Dos muros resgoardados pol-a hedra  
En múltepre ringlar,  
E en caixas que saíanse da pedra  
Se vian relumear,  

Cacharros nos que as drogas mais iñotas  
En toda manitú,  
Amostraban no frente, en craras notas,  
0 fin da sua virtú.  

Nos cantos das parés, drento crisós,  
Facíanse cocer  
Metáes pra que fervendo á brobotós  
En ouro se volver.  

Algunhos repunantes e noxentos  
Desecados, reutís,  
Do teito dependían, e co os ventos  
Daban secos chesquís.  

E en tan fúnebre tenda residía  
Con da freba o suör,  
0 enfiel pra quen no mundo no eisistia  
Mais amistá ni amor.  

Porque sendo no astrónemo a cobiza  
Dos ceos sabel-o imán,  
Era esta e mail-os ouros sua diliza,  
Seu máis ganoso afán.  

. . . . . . . . . . . . . . . . . . . . . . . . . . . . . . . . .  
. . . . . . . . . . . . . . . . . . . . . . . . . . . . . . . . .  
. . . . . . . . . . . . . . . . . . . . . . . . . . . . . . . . .  

¡Qué gentes hai na terra! ¡Cal descenden  
Da humana condición!,  
¡Cal afogan a yalma, cal no entenden  
Qué cousa é, o corazòn!  

Parez que portan da eisistencia o peso  
Coma castigo cruël,  
E tórnanse Caís, perdido o seco,  
Buscando un outro Abel.  

Camiñan pol-a codia do praneta  
Sen risos ni afenciós,  
E teñen a concencia sempre enquieta...  
¡Ni ainda crèn en Dios!  

Ja non pol-a outra vida mesteriosa  
Pol-a vida de eiquí,  
Que teñan unha idea generosa  
E sexan bôs pra sí.  

Que se do peito matara a tenreza  
E enterran a ilusión...  
¡Lles aprastar cal vermes, a cabeza,  
É meritoria aución!
