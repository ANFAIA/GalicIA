Era o Abade Don Ramiro  
non oustante a dinidá,  
mais mozo que o de Monforte  
que poidera ser seu pai.  
Suas austeras costumes  
o facian conceutuar  
coma un santo, e antre os frades  
non se atopaba outro igual.  
Pro se a mentida aparencia  
denotaba santidá,  
no interior tiña as raizas  
de unha cobiza infernal,  
e en seu peito rebulían  
hepocresía, maldá,  
pensamentos de luxuria,  
que pra os poider acultar,  
todal-as auciós  rodeaba  
de majestuoso afán  

pra conducil-as almiñas  
pol-a escala da piedá  
cuyo remate é no ceo  
tendo por cimento o chan.  
Fillo de un fidalgo probe  
parente de Elvira o pai,  
abrazóu a lei da eirexa,  
quizáis por ser folgazán,  
e por favor ou por sorte,  
alevado â dinidá,  
mostróuse tan rigurista,  
que chegóu á ser tirán  
e terror dos que compuñan  
a familea do Abacial.  
Ora ben: o tal fradiño  
no peito foi á alcontrar  
unha pasión, que ó aloucaba,  
pol-a filla de Bertrán.  
Aquela enocente rula  
tan allea de ispirar  
sintimentos tan rastreiros  
na yalma do seu guardián,  
era a víctima escollida  
e distinada á purgar  
os pecados de aquel lobo,  
cal cordeiriña lïal.  
Non poidía Don Ramiro  
co a sua loucura ja:  
o fogo no peito ardía  
seu se conter o volcán,  

e ô fin de calmar suas ánseas  
e restar co o diaño en paz,  
tivo co a neva conversas  
que a chegaron á asustar:  
despois, él, se arripintía,  
pro o desexo lle iba en mais,  
e ó domexando, emprudente,  
fizo ô magin desvarear,  
e temendo un compormiso  
apelóu sua röindad  
á médeos soilo ispirados  
por tentaciós de Satán  
que unha presa víu do inferno  
no Supirior do Abacial.
