Os fillos de Jesús e os de Mahoma  
Por leises ô magin descoñecidas,  
Pro que na religión teñen a base,  
Cal feras que defendeu a eisistencia,  
Insanos gardan no seu peito os ódeos  
Que tanto durarán cal dure o imundo.  
Aqueles que invadiron nosa España  
Vencendo ô intonso godo en Guadalete,  
Sentiron da cobiza as ánseas tolas  
E a terra de Pelayo, conqueriron.  
Debles os reises, que as coröas pesan  
E hai testas que se homildan e acobardan,  
Pautos fixeron co a mourisma gente  
E ô pobo, que os amaba, treizoaron.  
Ó fin de se soster na teranía,  
En guerras fratecidas se meteron,  
E ajudas Ile pediron os enfieles  
Pra non deixal-os tronos que usurpaban  

E víuse un Mauregato que firmando  
Contratos de un trebuto vergoñoso,  
Lixóu a hestoria, que á lavar non chega  
Ramiro co a vitoria de Clavijo.  
E de un â outro monarca emprobeceron,  
A Hispania, do romano rival dina,  
Dende Rodrigo, que morréu sin honra  
Hastra o Rei Sabio Alfonso, sin caráute.  
Pro non coide o invasor que more ayeuto  
Aquel que entre dous mares foi nascido:  
Ainda era a nosa de Sagunto á Pátrea,  
E de Numancia no esquencera o genio,  
Nin mucháranse os texos do Medulio  
Ni a fereza dos ánemos fugira.  
E asina foi, desenfrenado o pobo,  
Löitando pol-a fe dos seus mäores,  
Lembróu que a terra do Patrón dos héroes  
Morrer poide, eso sin, pro non escrava.  
E en centos de batallas nas que a groria  
Loureiros daba que a treición perdía,  
0 emperio víu chegar dos Reis Católicos  
Que ô frente se puxeron das suas hostes.  
E víu que aquela reina que vendera  
As xoyas pra o inmortal aventureiro  
Que un mundo â Iberia dóu, hachóu ainda  
No fondo da sua ucha, algús engarces  
Que dados por diñeiro, mercóu armas  
Pra se equipar o denodado exército.  
E foron de Granada pol-as portas  
Sitiando ôs moravides, que vincidos,  

As chaves da cibdade ali entregaron  
Fugindo seu honor, sen paz, nin groria...  
Pro abasta, que o falar de esta epopeia  
Cousa é da hestoria pol-o sôn da fama:  
A Lénda esquirbo deprendida a geito  
Por voz da Tradición, e se mentire,  
No me culpés á min, á ela culpade  
Que asina âs geraciós vaillo insinando.  
. . . . . . . . . . . . . . . . .. . . .. . . .. . . .. . . .. . . .  
. . . . . . . . . . . . . . . . .. . . .. . . .. . . .. . . .. . . .  

¡Löitas de raza de crescente heroismo,  
Lembranzas que da mente sós delicia,  
Ó bardo ispiración dade e cevismo,  
Pra lle cantar â image de Galicia  
Os salmos do exemprar REGIONALISMO!
