Séres que tendes poboädas  
da fantesía as celdiñas,  
vóuvos cantar en triadas.  
. . . . . . . . . . . . . . . . . . . . . . . . . . . . . . . . .  

Alí, nas horas quo o dia  
troca sua luz pol-as sombras;  
fuge da mente a legria,  
veñen os medos dispazo;  
a imaginación se esperta  
e sintimol-o chispazo  
que a forza vital quebranta,  
por que a violenza do esprito  
as trestezas adïanta.  
E fingimos que a serena,  
con acentos melodeösos  
danos sua cantirena;  

ou maginando tromentos  
ouvimos ecos leixanos  
de delor, que train os ventos;  
ou ben, arripiados, hirtos,  
quimeiras, é grifos chegan  
con fogo no escuro esquirtos;  
e, coma poltros eu feiras,  
silfos, bacantes e trasnos,  
bríncan do roxo âs fogueiras  
Os refrexos lostregantes  
que a ilusión trai â retina,  
trocan a visión denantes:  
e aparecen meigas, fadas,  
vestás que sonrisos venden  
por girós de iris e gïadas;  
sífides e pitonisas,  
ondinas que ô mar se botan  
do sátiro ô ser sorprendidas:  
fáunos que, sin que os respeten  
sirpes e aves, chilran, tomban,  
e o selencio compormeten;  
e tanto os círcolos cerran  
do temor que nos afoga,  
que na nada a vida encerran.  
A impotencia nos enrita,  
ó iñoto fai porfiados,  
e a yalma, era delor contrita,  
aguniza e desfallece;  
e sopresticiosos, fatos,  
a ansiedá no peito crece.  

Asina a vida pasando  
ora ledos, ora tristes,  
a vellez váinos chegando.  
E cando a neve na testa  
tinge as guedellas de prata  
soilo o desengano resta;  
e ô ver o tempo perdido  
roubando â eisistencia o goce,  
o corazón afrigido  
de sangue ja verte bágoas,  
querendo esquencer miserias,  
que son do sintír as mágoas.  
Sempre a famenta cobiza  
nos furta a conformidade  
e en toda idade escraviza:  
e a sede de dicha é tanta,  
que hastra a convencia vendemos  
se hai quen o pago adianta.  
Tan soilo aqueles que anseösos  
de un soño van ôs alcances.  
co o seu soñar son gozosos.  
Eles pensan que insistindo  
á Deus roubaránlle un direito  
seus sacretos descobrindo;  
e do mesterio â presencia  
consultan libros e faxos,  
e ja juran, ou cremencia  
rogan, que o saber ausorven,  
anque, decote, astudiando,  
ô istado iñorante volven.  

Ó fin, rabuñando o peito,  
libertos da falsedade  
tórnanse ô antigo preito,  
e cunsumíndose ôs poucos,  
antre dudas e agunias,  
morren ou vólvense loucos.
