—«¿Por qué tan mal me tratas,
E porque así me pisas,
Si queixa de min nunca
Dar podes, en xustícea?»,
A un home, certa pranta,
Queixándose decía.
—«¿Por qué?, —respóndelle éste 
Con rábea mal contida,—
¿Quén eres pra espresarte 
De forma tan altiva? 
Bon fora que do mundo 
Ó rei contas pediras, 
Herbeira miserabre
Que cuase non se mira, 
Que medras entre o polvo 
E morres esquencida.»
—«¡Xesús!, non se enfurruñe 


Señor, pois dame a risa,
Sin nós, —lle dixo a pranta,—
Os homes ¿que serían?, 
Da pranta o froito come, 
E a casa na que habita,
E os muebres que a engalanan, 
Y-a tea que fabrica, 
¿Decirme quer de donde 
O rei do mundo quita?.
Sin o home pode a pranta 
Pasar; mais él axiña 
Perece, sin remédeo, 
Si a pranta non-o ausílea; 
Que moitos sigros antes 
Que os homes esistiran 
No mundo, xa o poboaban, 
A prantas xa lucían, 
E cheiros e remores 
Que en él sementa a brisa, 
Fixeron de un deserto 
A estáncea fermosísima,
Que as prantas que despréceas 
Adornan e tapizan: 
O pazo incomparabre 
Que â pouco agradecida, 
Dios, sempre bondadoso, 
Humanidá destina. 
Sin prantas, señor home, 
No mundo ¿que sería?» 


A hestórea relatada 
Recórdena e medítena, 
Aqueles qué, sobérbeos, 
Ós infereores miran 
Cal prantas miserabres 
Que con despréceo tripan. 
Sin eles, por moi altos 
Que esteñan, ¿que serían?
