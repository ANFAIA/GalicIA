Por non sei que artes, 
Certo rapaz,
Consigue en unha 
Despensa entrar, 
E rebuscando, 
Con louco afán, 
Algunha cousa 
Que ôs dentes dar, 
Bater con unha 
Queipiña vai 
Na que, revoltas, 
¡Felicidá!, 
Noces maduras 
E almendras hai, 
E, por suposto, 
Metendo a man 
Unha presada 
Logra pillar.
Primeiro as noces 
Quere probar, 
E unha por unha 

Partíndoas vai; 
Mais como a cousa 
Pesada fan 
As duras cascas 
Ter que crebar, 
Tirando as noces, 
Con ansedá
Vaise âs almendras, 
O bon rapaz, 
E cando o zucre 
Desfeito xá 
Deixa o carozo
Solo, entón ¡ai! 
Tras a dozura 
Veu o amargar.

Por eles mundos 
Oio chamar 
Sabios a moitos 
Que co-a verdá 
Fixeron eles 
O que o rapaz.
