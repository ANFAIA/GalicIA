D' o vran n-unha tarde ardente, 
De sede morto un paxaro, 
Con ansedá busc' a y-auga
Cruzand' o val despobrado.

O sol brilant' e sin nubes
Amóstras' aló n-o espáceo, 
Deixando n-a terr' á promo
Caer os ardentes rayos;

Mentras as frores muchadas
Tamén sin forza, seus tallos
Hácea o chan buscando a morte
Van pouco á pouco incrinando.

Non ouvean os cadelos, 
Non s' oi o chirrio d' os carros.


Nin a campana d' a eirexa 
Dice nada ôs bos cristianos

E mentras todo así dorme, 
De sede mort' o paxaro, 
As âas vate xa sin forza; 
Qu' a vida vaino deixando;

Mais de repente precibe
D' unha fontiña o remanso, 
Y-aló, máis lonx' escumante 
E choutador un regato,

E facendo un novo esforzo,
Sin vida cuas' e sin animos, 
Chega e tírase n-o rego
Morrend' ô fin afogado.

¡Ai! cantas veces pensei
Qu' esto é simil d' os peisanos, 
Que deixan o chan gallego
Preseguindo un sono vano.

Que non son sempr' as riquezas,
De conseguil-as n-o caso,
As que nos volven a dicha,
Tras d'as que sempre marchamos.
