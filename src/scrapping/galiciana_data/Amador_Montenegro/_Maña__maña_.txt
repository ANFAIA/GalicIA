Dous cadelos, Antón, que vai de caza,  
Leva, os dous de boa raza,  
De acreditada marca unha escopeta  
Ó lombo, e adornada  
Unha bulsa colgada  
De municiós e pólvora repreta.  
O que é ver víu coellos e perdices,  
Tirou quizais cen tiros, pro, ¡narices!  
Con máis salú marcharon  
E con lástima os cas pra Antón miraron.  
En troques, Xan, con un cacharro vello  
De pistón, e tres mendos mal votados,  
En tres horas cazados  

Tiña sete perdices, un coello,  
Tres lebres, seis arcéas e un lavanco,  
Que en donde punto fai, non erra branco.  

Esto proba, leutor, que a ferramenta,  
Por moi boa que sexa e moi segura,  
—Quen-o esperimentou vol-o asegura,—  
As facultás nin unha miga aumenta.  
Conveniente será pra quen-a entenda,  
De estorbo pro que non, e non se ofenda  
Antón, que pode ben ser un doutor;  
Pro moi mal cazador.
