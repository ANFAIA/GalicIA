Antón, de mercar co-a idea 
Un par de bois de respeto, 
Saíu onte da súa aldea 
Con sete mil reás no peto,

  E a todos desafiando, 
Iba decindo: —"ei mercar 
Unha parexa que cando
A queira xunguir, rabeando 
queden todos no lugar;"

  "Que tire, sin atemoal-a, 
Por catro
bois de poder, 
Pois de un labrego, si fala 
Como debe, a millor gala
É unha parexa, ô meu ver."

  "Con ser país de bon gado 
O noso,
ha ser a parexa 
Que traguer ei do mercado, 
Algo nunca aquí mirado, 
Que
cause a todos envexa."

  Mais cando él, aborrecido, 
Sin ver seu gusto cumprido 
Non quixo xa
máis esculcas 
Facer, da feira seguido 
Foi por un par de trafulcas,

  Que en canto cartos ventaron 
Que levaba sobre o peito,
  A sol nin sombra
o deixaron, 
Hastra que os cartos lograron, 
Nunca soupo él porque xeito.

  Amárgalle o curazón,
  E na cara se refrexa,
  A burla que dende entón 
Sofre ô escoitar: "¡ai, Antón, 
Non era
mala a parexa!"

  *Leutor, sexas novo ou vello, 
Do vulgo vil ou letrado, 
Si síguel-o meu
consello, 
De Antón mírate no espello, 
E ten co-a língua coidado.*
