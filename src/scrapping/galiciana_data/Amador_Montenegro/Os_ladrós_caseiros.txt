Co-a laia de casarse pra Xaneiro  
Mercou Xan unha capa y-un sombreiro.  
E como compañeira  
Escolleita non tiña, ben gardadas  
Ambas prendas deixou, acepilladas.  
En arcaz de manífica madeira,  
Feito, como alí dín, moi â concencia  
Por maiestro que tiña fama e cencia.  
lmposibre era o roubo: a ensambradura  
Era de man de amigo,  
E a millor fechadura  
Tiña que se atopara en todo Vigo;  
Mais cando xa escollida  
A compañeira para toda a vida  
Quixo sacar as prendas que gardara,  
Alcontrouse... ¡que a couce ll-as picara!

Que non valen as chaves e candados,  
Si na casa os ladrós temos gardados.
