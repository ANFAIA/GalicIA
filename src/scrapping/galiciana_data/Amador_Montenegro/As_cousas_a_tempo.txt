Unha maniobra falsa ou mal levada, 
Unha racha de vento inesperada,
¿Quén sabe?, o caso foi que, naufragando 
A barca en que pescaban 
Tres homes que da praia lonxe estaban, 
Co-a quilla ô sol quedou, a volta dando.
Un dos tres, que marino nunca fora, 
E que en sel-o quizais non pensaría, 
¡Quén lle dixera, entón, que afogaría 
Ó minuto de estar da barca fora!
Outro, que non coidou que socedera 
Cousa tal, e a nadar non deprendera, 
Unha hora loitou, mais xa cansado, 
Como o seu compañeiro, 
A pesar que, anque pouco, mariñeiro 
Era, tamén morreu logo afogado.
Dando, no mar, ôs outros cruz e raia, 
Seis horas, a espiréncea aproveitando, 
O terceiro sostívose loitando, 
E anque canso, chegou ô fin â praia.

Con tenpo prepararse non é malo, 
Despois quizais e tarde pra pensalo
