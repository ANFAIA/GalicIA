Dous galos castizos,  
De lindo prumaxe,  
De crista encarnada  
E aposto donaire;  
Valentes, altivos,  
Sin par vixilantes,  
Co-as pitas, entrambos,  
Na rosca incansabres  
E os dous namorados,  
Sin duda rivales,  
Fureosos un día,  
Con louco coraxe  
Reñeron, e as causas,  
Según as comadres,  
Foi cal de eles tiña  
Máis fino o prumaxe,  
E non se podendo  


De un modo amigabre  
Poñerse de acordo  
Firmando unhas paces  
Pra entrambos honrosas,  
Pra os dous aceutabres,  
Da cúrea correron  
Nas maus a botarse.  
Siguíuse a pendéncea  
Con todos seus trámites:  
Houbo autos... por centos,  
Senténceas y-ensames,  
A pares non digo,  
Por dúceas, quizaves,  
Gastouse de tinta,  
Papel de mil crases,  
De polvos, obreas,  
De fío e de lacre,  
Contal-o ¿quén pode?  
Decil-o ¿quén sabe?  
Pasaron os meses,  
Dous anos cabales,  
Y-en tanto dos galos  
Fermoso o prumaxe  
Fuxindo do corpo  
Lle foi por istantes,  
Primeiro, de proba,  
Das prumas máis grandes  
Puxeron nos autos,  
Despois, os curiales  
Pediron, e prumas  


Tiveron que darlles  
Pra que nos papeles  
Esgaravellasen,  
Y-o resto, os disgustos,  
Paseos e viaxes  
Do corpo llas foron  
Facendo largarse,  
De xeito que, cando  
Os dous procatarse  
Poideron, non tiñan,  
Con que se abrigaren  
Do frio, unha pruma  
Pequena nin grande;  
Pro estónceas lograron,  
De dous tribunales,  
Senténcea que dixo,  
Por boca dos graves  
E doutos xüeces,  
"Que entrambos iguales  
Razós alegaban,  
Que-o preito era en valde."  
E os galos quedaron  
Rabeando y-en carnes.  
O mesmo que os galos,  
Conozo preiteantes  
Que, ô fin da disputa,  
Deixaron, cal gaxes  
Do oficio, entre as garras  
Dos listos curiales,  
Seus bes, si é que os tiñan,  


E o máis que Iles cadre,  
Por unha senténcea  
Ganar que os decrare  
Con dreitos, e os deixe  
Sin mesa e sin traxe.
