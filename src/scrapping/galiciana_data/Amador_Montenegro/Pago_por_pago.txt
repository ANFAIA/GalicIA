Dando e dando, por si pica,  
Antón, que non ten de manco  
Nada, billetes de Banco,  
Logrou render a Marica;  
Mais ela trocal-os quixo,  
Y-ô escoitar que falsos todos  
Eran, ¡Dios, quén tal lle dixo!  
Había que ver seus modos.  
—"¿A miña vertú perdín?",  
Dixo a Antón, y-él respondeu:  
—"Falsa vertú recibín,  
E falso o precio dín eu"  
  iAi!, meus siñores tendeiros,  
Si o mesmo con vos obraran,  
Vosas trampas acabaran  
Sendo, quizais, verdadeiros.  
  Mercancía mala e peso  
Falto, de nós recramar  
Deberan, que a vos pagar  
Con vos fixéramos eso;

  Que quén nos tratos a verdade veda,  
Non ten lei a pedil-a na moneda.
