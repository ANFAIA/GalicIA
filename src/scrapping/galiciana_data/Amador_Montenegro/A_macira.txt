Manífica macira
Medraba no curral de certo crego, 
E, cubizoso un seu veciño, cego 
Desque cargada co seu froito a vira, 
El, que dono non era nin de un rego,

Desfogar non podendo
A xenreira feroz que o dominaba, 
Sobre o frutal a diario valeiraba 
A broza que na casa iba barrendo, 
E do crego o curral con ela estraba.

Luxaba o mal veciño de este xeito 
As mazás, mais a chuvia que caía 
Limpábaas, e co esterco que reunía 
Mantendo a terra, terminaba o preito 
En millor e máis froito no gameito.


En vez de perxudiceo,
A xente ruín de que este mundo cheo 
Está e que vive cubizando o alleo, 
Fai ôs homes de ben un beneficio, 
Vivindo â leria e confundindo ô viceo.
