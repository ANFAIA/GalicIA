Un pobo vivindo na anarquía

dende fai mi anos.

Antre embargos,

vilanías,

benzoarios,

herdanzas,

repartos.

Despoxado polos señores.

Abarreirado nas montañas,

polo océano.

Pendurado polo sexo e a intuición

á porta da Historia

sin decidirse a entrar nela.

Chuchado polo desespero,

sin berralo.

Mixturado cxa leña,

a palla, o gando.

En loita co vento e as choivas,

o penedo e a mar.

Un inmenso corpo, este pobo,

en parrafeo permanente cas pantasmas familiares.

Calmo.

Desarraizándose.

Resistindo as contrariedades,

o falso testemuño,

a derrota.

Vendo medrar as súas fatalidades.

Os coutamentos.

As cautividades.

Un pobo, o noso,

vivindo en sí mesmo.

Esmagado cen veces en mil anos

e dondamente afirmándose

na propia terra e lonxe de esa terra.

Noutras terras.
