Un paso adiante i outro atrás, Galiza  
i a tea dos teus sonos non se move.  
a espranza nos teus ollos es esperguiza.  
Aran os bois e chove.  

Un bruar de navíos moi lonxanos  
che estrella o sono mol como unha uva.  
Pro ti envólveste en sabas de mil ano,  
i en sonos volves a escoitar a chuvia.  

Traguerán os camiños algún día  
a xente que levaron. Deus é o mesmo.  
Suco vai, suco vén, Xesús María!,  
e toda cousa ha de pagar seu desmo.  

Desorballando os prados coma sono,  
o tempo vai de Parga a Pastoriza.  
Vaise enterrando suco a suco, o Outono.  
Un paso adiante i outro atrás, Galiza!
