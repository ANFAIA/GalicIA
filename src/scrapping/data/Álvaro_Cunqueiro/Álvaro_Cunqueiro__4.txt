Meu amigo foi ruar  
ai amor! noite descida.  
A noiva tiña unha sombra  
ai amor! color cantiga.  

A noiva tiña un froleiro  
ai amor! con vidros rotos,  
pontes de ríos despertos  
ai amor! nos seus fros soltos.  

Meu amigo tiña un medo  
ai amor! de aramios negros,  
aramios de sangue pecho...  
ai amor! e ar amarelo.  

Qué medo vello brincando  
ai amor! mans de ledicia.  
Risas quebradas nos dedos  
ai amor! noite dormían.  

A fiestra tiña laranxas,  
ai amor! qué medo tiña.  
A noiva tiña unha fenda,  
ai amor! qué fonte fría.  

Qué noiva do meu amigo  
ai amor! qué amor primeiro.  
Choraban os varandais  
ai amor! lonxe do leito.  

Choraban os anxos verdes  
ai amor! nas galerías.  
Amabres lúas nouturnias,  
ai amor! qué noiva tiña.  

Meu amigo foi ruar  
ai amor! noite perdía.  
Os ollos cortados núos,  
ai amor! qué romería!
