Ela era.

As súas mans nascían ao carón de cada cousa
e de cada frol.

Tremíase sempre a súa rotura
e a ela semellaban converxer os números e as estrelas.

O mencer atopaba os seus cabelos perdidos
e os seus ollos deitados nas súas propias marxes.

A noite sorprendíaa sempre entregada aos
seus mesteres máis antigos
acompasándose dun corazón novo e silencioso.

Era solícita e tempestuosa
e non se semellaba en ren á lúa.
