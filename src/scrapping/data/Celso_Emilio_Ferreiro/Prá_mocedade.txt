Tendes que alcender un facho
de baril inconformismo.
Non, non diredes decote
aos profesores de mitos
que queren de contrabando
pasar falsos paradisos.

Non, non diredes arreo
aos que van no seu machiño
cabalgando moi contentos
entre nubes de outimismo.

Non, non, debedes decir
aos que minten por oficio.
A verdá, soio a verdá
da terra na que vivimos,
labrada en berros de lume,
nascida en berce cativo.
A verdá, soio a verdá
da terra na que nacimos.
