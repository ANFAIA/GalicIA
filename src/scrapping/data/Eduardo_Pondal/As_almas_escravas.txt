As almas escravas,  
De ideas non grandes,  
Van pensando mil cousas femíneas,  
Molentes e infames.  

Mil soños forxando,  
Que o ánimo agobian;  
Arrastrando infames cadeas,  
Cal brandos ilotas.  

Espíritos bransos,  
Espíritos muliebres;  
Sedentarios, que lenta consome,  
E mórbida febre.  

Mais a alma do bardo,  
Enérxica, ousada,  
Que audaz libertade,  
Tan só soña e ama:  
Vai pensando en propósitos férreos,  
Que ergueran a patria!
