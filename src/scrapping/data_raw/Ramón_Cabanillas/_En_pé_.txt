¡Irmáns! En pé, sereos,
a limpa fronte erguida,
envoltos na brancura
da luz que cai de riba,
o corazón aberto
a toda verba amiga,
e nunha man a fouce
e noutra man a oliva,

arredor da bandeira azul e branca,
arredor da bandeira da Galicia,

¡cantémo-lo
dereito
a libre,
nova vida!

Validos de
treidores
a noite da
Frouseira
a patria
escravizaron
uns reises
de Castela.
Comestas
polo tempo,
xa afloxan
as cadeas…
¡irmáns
asoballados
de xentes
estranxeiras,

ergámo-la bandeira azul e branca!
¡E ó pé da enseña da nazón galega

cantémo-lo
dereito
a libertar
a Terra!

¡Irmáns
no amor á Suevia
de
lexendaria historia,
¡en pé!
¡en pé, dispostos
a non
morrer sin loita!
¡O día do
Medulio
con sangue
quente e roxa
mercámo-lo
dereito
a libre,
honrada chouza!

¡Xa está ó vento a bandeira azul e branca!
A oliva nunha man, a fouce noutra,

berremos
alto e forte:
"¡A
nosa Terra é nosa!"
