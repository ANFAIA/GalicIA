E aínda hai de ti a lucencia no solar da casa
baleira, nese cuarto das albadas cando abren
os paxaros o cíber e a tenda de ocarinas.
E todo pasa, acontece o sol no parteluz
para o retrato do neno grande do Courel
que tanto sabe a pan
e canta e fala e soña e palabrea coas nebras
cara ao tempo que espelle e sexa a tal xeración
dos obradores da voz en vó coma estornela:
Parada, Folgoso, Pía Páxaro, Seoane...
unha fartura de ouriolos a inquirir contigo

.....Galiza "quen te salve"!
