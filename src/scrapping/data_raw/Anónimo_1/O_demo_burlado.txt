A un bon labrego
Que decruaba
Certa leiriña
Pra semental-a,
Díxolle o demo,
Que o contempraba:
¡Ei!, bon amigo,
Do que traballa,
Cando recolla,
Sin que me faga
Favor, a médea
Ten que entregarma.

—Mais ¿con que dreito
Tí me recramas
Eso?", —o labrego,
Que os bois parara,
Pregunta ô demo.

—"A cousa é crara
—Respóndelle este,—
De canto abarcan
Do mundo os ollos,
¡Tende a mirada!,
A mitá náide
Pode negarma"
—Ben, pois, —tomando
De novo a fala
O bon labrego
Dille, —das prantas
O que se esconde
Na terra escrava
Dareiche, ¿estamos?
—¡Vaia, home, vaia!,
Ríndose o demo
Dí, —non pensaba
Que tan de parbo
Che tiña a cara.
Meu bon amigo,
Eso é o que gardas
Pra tí.

—Pois sexa,
Xa que che agrada—
Dixo o labrego
Con moita calma,
Y-en canto o demo
Revira a espaldra,
Sementa navos,
O froito apaña

Deixando as follas
No campo estradas,
Por si o dos cornos
Quere apañal-as.

Outra cosecha
Ven, e á cobranza
Volveu o demo,
Que mala cara
Poñendo, dice:
—Xa non me engañas
Como fixeches
Da vez pasada:
¡Co que se encerre
Na terra, pagas!.

Y-entón o astuto
Labrego a trampa
Seguindo, trigo
Na terra lanza,
No tempo colle
Grau e mais palla,
Deixando ô demo
Sólo a raigaña;

Que, evos da astúcea
A forza tanta,
Que, ven-o vedes,
Ó demo engaña.
