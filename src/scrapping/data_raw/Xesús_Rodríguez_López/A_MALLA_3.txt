Entr' as mozas que mallan n' a eira
non-hay de mais garbo,
que, Carmela, rapaza garrida
de vintedous anos,
a morena d' olliños mais negros,
de dentes mais brancos,
de beizos mais roxos,
de pelo mais largo,
e de corpo mais feito e xeitoso
que pisa no campo,
pol-o qué n' as romaxes a chaman
a fror de Seixalvo.
Destacaba tamen entr' os homes
qu' estaban mallando
un bô mozo, mais branco qu' os outros
y-aseñoritado.

El é un xastre qu' en toda a redonda
ten moito traballo,
e que din qu' as meniñas engaña
por arte do diaño.

Non hay outro que teña mais gracia
pra ter sempre contos
que veñan ó caso,
nin quen faga vestidos e cuellos,
xustillos e dengues
mais ribiritados.

Anda tras de Carmela de cote,
pro non Ile fai caso,
pois hinchou outras novias que tivo
deixándoas o cabo.
E por eso lostrèganll' os ollos
ó ver os encantos
pol-os qué se devece fai tempo
sin poder logralos.
