Hay costume entr' os mozos que mallan,
de veces en cando,
de votar unha folga, en que petan
mais forte n' o grao.

Unha vez en qu' a airada xa estaban
cuasque arrematando,
a Carmela ceibóusell' o pértego
e foi amañalo.

Tiña a moca do malle Carmela
collida d' un cabo,
pra poder pol-o outro amañala
con menos ira bailo,
cando o xastre chegou engordiño
a xunto d' entrambos,
e facéndolle cóxegas a ela
con unhos fiaños
sacudía as orellas a moza
por moscas tomandoos.

—«Está queda, Carmela, coa moca;
se te moves tanto
fas varear a correa, e non entra
nin dou co furado.»

Cando oiu o que Mingos decía
botouse a rir Marcos,
y ela entóns erguéndose apresa,
comprendendo o engaño,
d' un brinco colléuno
por baixo dos brazos,
e facéndoll' a chambre, lixeira,
tumbouno debaixo
y-asinouno cos dentes n' a frente
facéndolle un galo.

E dempóis erguéndose axiña
deixando-o burlado,
foi pra aira, e collendo a coañeira
barreu os coaños.
