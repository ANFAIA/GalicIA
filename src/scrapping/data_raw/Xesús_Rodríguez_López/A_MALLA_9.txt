Cada un foi largando pra casa
dempóis que cenaron,
non sin antes n' a porta d' a eira
cantar unhas copras
y-aturuxar largo,
qu' esto indica que salen as xentes
alegres de casa,
contentas d' o amo.

A Carmela marchouse con outra
tamen de Seixalvo,
y-a pouquiño votou detrás d' elas
o probe d' o Marcos
por môr de pillalas
apertando o paso.

Non tardou en coller á Carmela
con outro falando.
Era o herdeiro d' Abol. Non valía
siquera dous cartos,
pró levabaa con moito agarimo
collida d' o brazo.

Vendo estonces qu' o tempo perdera
cos seus agasallos,
quixo ver s' o gañaba coa outra;
per' os poucos pasos
atópouna en compaña d' un punto
que non era manco
y-acababa de vir do servicio
pois era soldado.

Aseguran qu' o xastre destonces
seguiu cavilando:
—«Non-a tendo de meu, os deseos
non se ven calados;
pra calmar á ilusión, novidades
van sempre buscando
e non quero expoñerme a estas crebas
nin a máis xiringazos.»

Non tardou moito tempo este xastre
en verse casado
coa primeira muller que quixera
facía algus anos.

E pasou, que xa tiña seis fillos
moi espabilados,
cando foi a mallar a súa eira
á fror de Seixalvo,
que perdera a cor y-a frescura,
perdera os encantos
y-astra o olor con que tanto atrouxera
ós mozos de rango.

Pra casarse botara mais contas
que ten un rosario;
pero os novios que tivo non paran,
que pasan de largo,
y-os demais non acuden ó cebo,
nin pode pescalos.

E vendo os meniños
qu' estaban criados,
lembrónse con pena
d' os tempos d' antano,
e dixo —«Xa vexo
que ben vai medrando
a túa cosecha.»

E díxolle Marcos:
—«Traballo en bens propios
e d' eles reparo.

Estas cousas do tempo e d' as xentes
á malla as comparo:
algús mallan e collen o fruto
que ven sazonado,
y' outros mallan e mállan, e nada,
non collen un grao.»
