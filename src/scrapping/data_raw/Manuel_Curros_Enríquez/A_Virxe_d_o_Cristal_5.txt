—Moito madrugas uxe,
Dixo Xan de Ventraces á Martiño,
Topándo-o cunha cara de forruxe
Pol-a mañá moy cedo n'un camiño.
—Nunca fun perguizeiro,
Repúxolle Martiño de mal modo,
Porque Martiño é pouco paroleiro.
—Pois fillo, así e todo,
Outrol-o seu negocio fan primeiro...
—And' eso...qué lle queres!...
—Olla, á mal non m'o tomes,
Mais... tés pouco partido entr'as mulleres.
—Xan, levo moita présa,
Porque teño que faga n'a devesa.
Vou pra Porto d'Outeiro,
Que sinón, ten present'o que che digo,
Sobr'esas y-autras cousas que me calo
Moito tería que falar contigo,
Moito qu'agora vale máis calál-o...
—Ouga! Xa t'enrabuxas?
Ay, Martiño, calquera que t'escoite
E ben non te coneza,
Dirá que non tés miólo n'a cabeza
A forza de pensar dend'onte á noite.
Ó meu conto volvendo,
Com' antes che decía,
Non hai unha muller que non se ría
D'o parviño q'és tí...
—Eu non t'entendo.
Fala craro, si sabes:
Pois, o demo me leve,
Si dende que me dís cousas tan graves
Me non tés tiritando, com'a neve,
Con que... dís qu'as rapazas d'o concello
Falan por aí de min? ¡Miray o diaño!
Pois estóiche servido!...
Pero teño entendido
Que inda me qués calquer o lobo ó año.
¡Qué ll hemos de facer! Y-eu que creía
Que nadia que falar de min tería...
—Ma... canté! Pero vives enganado,
Por q'ont' á noit' aíña,
Dígome en certo són certa veciña
Falando de qu'estabas namorado,
Que máis sorte que tí tiña-a calquera
Esguízaro mirrado,
De pernas tortas e de cara fera.
«Y-ésto ben s'adiviña—
Dicíam'a rapaza d'o relato—
Porque, despois de q'a levou o gato
É cand'él vay en busca d'a sardiña...»
—Cálate, Xan, e vaite; qu'ind' é cedo
Pra que contigo un escarmento faga,
Non afondes a chaga...
Non me fales xa máis d'ise segredo
Que pesa sobre min com' unha praga...
N'o meu pelexo ponte:
—Non che abondóu canto dixeches onte?...
Líscate, Xan, líscat' axiña, pronto;
Que, sin que nadia o note nin sospeite,
Cando me fagas falla, buscareite...
Porque che teño que contar un conto...
Ládras ben... rabeáras!
Mais, si cal tés maldá tiveras forza,
As probas d'o que dís xa m'amostraras
Sin agardar qu'a gorxa che retorza.
—Martiño, logo pícaste?
Folgárame de ver q'eras valente,
Porq'ind' hay quen che dí—cousas d'a xente!—
Que cando c'un t'atopas... esfurrícaste...
—Ó que che diga tal, dille que mente...
Eu nunca de gabarme fun amigo,
Nin loitas deprendín, nin o pau xogo;
Pero o que me fix'una—¡olla o que digo!—
Quer quixera, quer non, pagóuma logo.