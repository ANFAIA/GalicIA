Pol'a mañá d'o outro dia,
N'o monte de Soutoverde
Por cima de Vilanova
Non se cabía de xente.

Alí todos asombrados
Rapaces, homes, mulleres,
Miraban co'a boca aberta
Unha cousa qu'estremece.

Sobr'o marco d'unha herdade
Crabada unha estaca vése,
E d'ela n'o cuturiño
Está unha lingua pendente.

Ús din:—
«Pol'o qu'é de longa
A d'una besta parece;»
Y-outros:—
«Parez'a d'un bácoro,
Segun o sangue que verte.»

Estando n'estase n' noutras
Sin saber cómo, corréuse
Que era de Xan de Ventraces
Aquel cativo presente.

Pois, pol'a mañá moy cedo
Xan, derrengado, morréndose,
Chegóu á vila mostrando
Non tér a língua entr'os dentes.

Cand'esta nova se soubo,
Moitos lástema lle teñen,
Pero moitos máis escraman:
«¡Ben feito, pra qu' escarmentes!»

A xusticia andivo tola
Precurand'o delincuente,
Mais como Xan non falaba,
Non pudo darse co' éle.

Martiño fígos'o zorro,
E cand'a que tanto quere
Fóis'a Allariz meter monxa,
Él, anamorado sempre,
Fóise detrás pra vivire
D'o seu conventiñ' enfrente.

¡Probe rapaz! unha noite
D'o frío e triste Decembre,
D'a profesion de Rosiña
Pasados xa cuatro meses,

Martiño, ó pé d'o convento
Ardend'en morosa febre,
Estaba mirand'á reixa
D'a celda en que moitas veces
Se lle figuróu de Rosa
Ver o sembrante celeste.

Pensaba que tral'as pedras
D'aquel recinto solene
Habería quen sentise
D'a mesma sorte qu' él sente.

Sin coñecer qu'as miniñas
Que a vida á Cristo ll'ofercen
Deixan á porta os amores
Cando n'o cláustro se meten.

Nevaba. Mainiñas, mainas,
Quediña, quediñamente,
Iban caíndo... caíndo...
As folepiñas d'a neve.

Moito os ollos arregala
E moito a cabeza ergue,
Pero n'a reixa d'a celda
Nada Martiño destengue.

Semper fitando, fitando,
Nin a refolgar s'astreve,
E por pensar n'a sua Rosa
Hastra d'o frío s'esquece.

Tras unha hora, outra hora
Vay pasando lentamente,
Y-él, nin se move d'o sitio,
Nin se coida d'entempérie.

De ves en cand'o coitado
Sin darse conta, estremécese,
Harripíaselle o corpo
E bate dente con dente.

Vales, outeiros e montes
Bórrans' e desaparecen
Y'on blanco sudario, triste,
Por todas partes s'esténde.

Acolá enriba, n'a reixa,
Tod'és escuridá entramentres;
Nada se sinte, nin nadi a
Detrás d'os ferros parece.

Martiño n'aquel istante
Ver á Rosa parecéndolle,
Quixo falarlle... e non pudo...
Asuspiróu... e morréuse.

A neve qu'n'él caira,
Fóy facendo d'él á rentes
Unha foxa qu'o tragaba
Déndesd'os pes hastr'a frente.

Sobr'o seu corpiño morto,
Quediña, quediñamente,
Iban caíndo... caíndo...
As folepiñas d'a neve.