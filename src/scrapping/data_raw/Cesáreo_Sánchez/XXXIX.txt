Lento cai o orballo baixo do arco,
desnudamo-nos da noite e as suas lanzas.

Ouvimos o rumor do entón da luz, un ceo invernal derrubado:
A aurora como a imaxe da aurora.

No Pazo Desolado cain follas sen vento: aves lonxanas que pechan
os ollos e volven durmir.

No Rio Barcala somentes a lua. Xorde o tempo para seguir.

Das tranquilas estrelas atraveso o camiño como quen atravesa un pano
de chuva deshabitada e imóvel.

Na pureza da visión desvanezo entre o poente de ouro.
Xaneiro seca no seu rosto as gotas do luar.

O rio embala a lua, até se disolver en chuva e fogo
no fondo do rio que vai para outra terra máis soñadora

Meditas os teus misterios e o ollo descobre a sereia Soidade
da terra na que non somos senón o cintilar dunha noite antiga

Es aquilo que nos fixo nascer do enorme silencio desvelado.
Es mudanza e da estación.
Abertos, brancos lirios de orballo es do tempo.

En Negreira o sol de inverno desde a súa xanela olla a esencia do verde:
un azul sen destino que cruza o meu ollar.

A hora acalma o seu visível corpo. Na gándara a chuva
foi apagando os recordos do día é unha mao aberta lonxíncua.

Tan secreta envolve-me coas súas pratas nos seus dedos.

Non hai nada escrito nada que non sexa o día.

A distancia non ten fin. Nada me agarda. Ninguén.


Portocamiño

Inumerable a terra inocente procura a tarde transitada.
Son eu o mesmo camiño que escrebo, que me olla
e fala, que conta de si mesmo unha
lenda sen tristeza.
Para non se deixar vencer polo sono falan as estrelas
de brevísimo sorriso ininterrumpidamente. Noite tan fría.


Marcelle

Sobre ti branca de nube a Espera, inmóbil. Es ti a tarde,
esta. Camiñamos rente ao inverno e as súas paredes
cóncavas. De noite permanecen as antigas formas
devolven-me a imaxe da paisaxe onde unha figura
cor ocre camiña lá fora do tempo con leve perfume.


Vilaserío

Nas follas das árbores reteñen a chuva prateda. Todo é agora
na casa de pedra. Esculpidas na luz, as néboas fan-se luz,
unha clara luz no camiño. O arrecendo das palabras
escritas fai-se amenta e nada se fai substáncia, só tenras
palabras. Tras longa costa es segredo que se dá a ver.
