Anoitece, busco un primeiro  
recordo. Sarria acolle-se entre leves  
panos  
de néboa percorrida dunha claridades parpadexante  
de finos e longos dedos:  

Nesta miña casa son o recordo do Rei Tolleito, é  
ruína e outro agora,  
no  
seu morrer a este lado da palabra recennascida.  

Viaxa cara a si mesma a noite é negra bolboreta.  

Na noite das lampadas ouvean os cans, no seu reverso oscuro  
non  
se ouven os pasos do Destino a desandar o seu camiño.  

Voando cara o sul quen levará as miñas palabras. Todo se torna  
soño  
no Castelo Inexpugnável.  

Ollame o infinito cálidamente cos seus ollos pechados.  

Amanece lenta a veiga cos ollos marexados de lágrimas,  
parte  
para escura terra.  

Resplandece, hermética a hora amañece sen presa, a sombra  
pendura  
das miñas palpebras e pouco a pouco extingue-se.  

O caseque inverno pendura dos meus labios sen palabras neste día,  
no  
meio e medio de Novembro.  



Rio Celeiro



Testemuña sonolenta do ser e de si mesma a ponte  
non é ou talvez é consciencia ou Rio do Tempo. O meu  
camiñar á vida chama, deixa-me á intemperie dun presente  
que ten nome de nube e xasmin. O galo ainda canta e ao sol doura  
a sua prumaxe. A fraga é luz liquida sombra amañecida.  



Rente  



Nun mar de branca néboa: a citania. Entre carballos  
o misterio da perda dun antigo outono. A sombra abre  
un sulco na sua luz. Porqué te abandonas ao recordo.  
Só saben as rosas o siléncio das follas caidas,  
só a noite sabe no seu andar errante que nunca chegarei.  



Marzan  



A espera nega o tempo neste meiodia manchado  
de dourada e fina cor. Todo o roxo pardexa busca a súa mao  
protectora, o muíño é o son deste día sen arestas sen pasado.  
Traes pedriñas brancas, rosadas e ainda esqueces  
que en cada paso. Es o movemento e a súa quietude.
