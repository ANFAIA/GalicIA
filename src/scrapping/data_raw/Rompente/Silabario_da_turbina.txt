-SILABARIO DA TURBINA
(fragmento para proseguir)-
/resume do anterior publicaco, a xeito de balada 
baladí:
"...e mañá moi cedo
que a sirena chame traballo e revolta
que os versos proclamen o silencio das 
explosións"/

turbina é máquina aparello e palabra
axuntados de suxestión moi mecánica
turbina pode ser vómito de letras escuras
producción rupestre e plástico do que falamos.

turbina é marabilla
(aínda gutemberg non nacera e turbina era trobeira)

turbina é comparanza
escupideria cóncava e putona de recibir
escritura
cinza despois do lume

turbina é palabra preciosa
resume da maquinaria que me escaralla (bis)
modo de producción dos nomes de nomes de
cousas-seica poemas

turbina é tráfico
caída
explosión do vómito de letras escuras
-STOP- ringleira de seres coma berce esnaquizada

turbina é mentira inventada
espello da fábrica dos versos con destino caligráfico

turbina é cousa non coñecida
-ver esbozo enciclopedia-
signo convencional
nome de muller
tu-tuah-tu-tuah que me escaralla (bis)
