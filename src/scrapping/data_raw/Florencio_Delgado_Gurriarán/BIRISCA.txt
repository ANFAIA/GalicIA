(Á lembranza do Severino da «Pireira», do «Ferros», do «Xardín», do «Fonteboa» e de toda a mocedade birisqueira de outrora)
—Trunfan ouros.
—Sai ti por un pau baixo.
—Dalle tantos.
—Ti mételle un pequeno.
—Ponte enriba.
—¡Mateicho! Probe neno.
—Vai birisca.
—Mira que ben a encaixo.
—¿Teis a p...?
—Por riba e por abaixo.
—¿Pasas ben?
—¿Non che encarta?
—¡Bon aceno!
—¡Boa baza!
—¡Ehí vai outra!
—¡Xa está «boeno»!
—¡O cabalo!
—¡Matouno o do «refaixo»!
—¡Rosquilleiro!
—Son nosos.
—¡Condanados!
—¡Capitón!: A entregarse e a contar.
—Dez nos sobran. Perdéstedes, coitados.
—Téndoas todas non é «cencia» gañar.
—Son dez reais.
—Pois paguemos.
—Arranxados.
Veña viño. Bebamos e a cantar.
O Rosquilleiro é o As de Ouros
o do Refaixo é o rei de calquer pau.
