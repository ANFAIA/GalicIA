D'Abril unha mañán, sobr'unha rosa
Brilaba de resín pelra fermosa. 
A fror ¡que linda estaba!
O pudor súas folliñas sonrosaba
E d'a brisa lixeira
'O compás e co-a grácea d'a palmeira, 
Maneábas' argullosa soavemente
Agardando qu' o sol resprandecente
Súa corola bañase
E n-a pelra o fulgor reverberase; 
Mais a pinga xuntando
Os rayos, foi as follas requeimando
Y-a fror antes fermosa, xa muchada.
Antr' o polvo quedouse sepultada. 
S' adornado s' houbera

A fror c'o seu aroma e non quixera
Outro adorno locir que ll' era estrano, 
Houbéras' evitad' o desengano.

N-este mundo ¡Dios santo!
Cantas son as que lixan seu encanto, 
'O cheiro d'as vertudes prefirindo 
Adornos d'os qu' aquelas van fuxindo.
