[Manuel_Curros_Enríquez][Rexurdimento]
[inicio]
N'esto, Rosa arretiróuse
D'a ventana d'o edificio
Deixando teso, n'a rua
Ó desdichado Martiño.

Páledo, sombrío, atóneto,
Com'un mármore de frío,
Sin pestanexar xiquera
Crabado está n'aquel sitio.

Estonces unha risada
Bulrona chegóull'ó ouido,
Risada de lobo farto...
Risada de cucudrilo...

—¡Raxo de Dios! díx'o punto
Todo en cólera acendido,
—¿Quén se rí?
—Xan de Ventraces.
—Ti, ladron d'honras?
—O mesmo.

—Fólgome! Así com' así,
Teño unha deuda contigo
E vóuna cumprir agora.
—Cantas queiras. Veño lísto.

—Pois abonda de parola.
—Abonda, o mesmo che digo.
—Car'a Soutoverde, Xan.
—Car'onde queiras, Martiño.
[fin]