[Manuel_Curros_Enríquez][Rexurdimento]
[inicio]
Namorado d'a santa nova idea,
Non ben d' o vate a estrofa había soado,
Toda a máquina escura d'o Pasado
S' espreguizóu disposta pr' a tarefa.
A crítica-Veuillot c'o a fouce nea,
C'o a toga Xudas, Oppas c'o caxado,
Deron tras d'el cal tras d'un can danado
Y-alá vay o inocente pr'a cadea.
Tí apareciche enton. Pasmada a xente
Viute rubir colérico á tribuna,
Desguedellado com' un leon ruxente
E d'a Ley apoyado n-a columna,
Esmagar baixo a garra prepotente
Ós verdugos d'o vate sin fortuna.
[fin]