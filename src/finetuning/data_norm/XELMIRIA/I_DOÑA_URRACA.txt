[XELMIRIA][Descoñecido]
[inicio]
Raíña sin asento, aventureira,
muller formosa, inqueda, namorada,
a cabalgar pasou a vida enteira,
o peito a frorecer, na man a espada.

Co home, o fillo, a irmán, a mourería,
a nobreza e o pobo envolta en guerra,
canto conquiren maña e valentía
o corazón imbel bótallo en terra.

Nin ferida de aldraxes perde o azo,
nin prisioneira en Castellar ten medo,
nin a papal escomunión lle espanta.

Doulle a Castela un rei de forte brazo,
ó mundo o froito dun amor segredo
e a Dios do ceo unha princesa santa.
[fin]