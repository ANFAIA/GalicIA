[Antón_Avilés_de_Taramancos][Xeración dos 80]
[inicio]
O indio Agualongo
instituido persoalmente coronel dos exércitos reais
vixía o paso de Sandoná con catro mil pastusos,
anchos, pequenos, fortes, de ollo enfurecido e de macana,
dispostos a morrer polo surrealismo.
Bolívar de casaca bermella, estira o catalexo
e pronuncia unha frase para a Historia:
«Ninguén nos vencerá».

O oráculo minteu como un vellaco nese día.
[fin]