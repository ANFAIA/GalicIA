[Aureliano_Pereira][Descoñecido]
[inicio]
'N as noites de tristura
en que, nubrado o ceo,
a y-auga verte á cuncas
y-entre as ramas d' os arbres zúa o vento,
xunta un cativo lume
chegado está o labrego;
'n as mans posta a cabeza,
fixa a vista 'n os cepos,
calado e inmobre, cal si a estáuta fose
d' o propio sofrimento.
¿Qué cavila ese probe? Quizais pensa
'n as cruezas d' o inverno,
e ¿quen sabe qu' ideas fan camiño
pol-o seu pensamento?

Somente algunha vez triste sospiro
desfoga d' o seu peito,
y-él mira pr' o fouciño que reloce
d' as últemas estelas ò chispeo.
¡Probe escravo d' a terra! Non-ó mires
deix' ó 'n o muro negro:
ind' Agosto está lonxe, y-hastr' estoncias
non se sega o centéo.
[fin]