[Aureliano_Pereira][Descoñecido]
[inicio]
¿Xémes escravo? ¿D' a tua negra sorte
quéixaste d' o rigor,
e dis tamen qu' a morte non buscache
por falta de valor?

Tesouro d' un valer que naide tasa,
d' o home a libertá,
loitar por conquerila, quen a estima,
sin trégoa deberá.

E quen, cobarde ou infelis, n' a teña,
non chore seu door;
pelexe contra todos, y-ò fin sexa
ou morto ou vencedor.

C' os mesmos eslabós d' a sua cadéa
o servo ha de fundir
espada vingadora que lle abra
as portas d' o porvir:

Espada vingadora qu' o tirano
non vexa sin tembrar;
qu' o cegue c' os lostrégos que dispida
n' os aires ò brilar.

E si o servo non vence 'n o combate,
non chore cal muller:
¡volva contr' o seu peito a espada fera,
e libre poderá ser!
[fin]