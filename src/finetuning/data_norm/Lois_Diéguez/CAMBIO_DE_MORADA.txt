[Lois_Diéguez][Xeración dos 80]
[inicio]
Viver o mar agora,
a luz das nubes brancas que vén do infinito
medindo cons de cercania
tras as novas xanelas.
A vida trouxo páxinas felices
en horizontes anunciados.
Naceu, quizá, outra palabra
se a palabra pode ter outra calor.
Paisaxes de azul e grises,
niño de sempre salgado de mar,
o paseo longo para apurá-lo
cada tarde
no murmúrio grande das ondas,
na amizade que se espella nas vidreiras
do peirao percurado.
E nós vimos de máis aló do frío
presenciar tanta alegría,
alguna vez,
ainda que no corazón
se nos abra unha brasa
e sintamos lonxíncua a calor
daquelas palabras.
A fin é sempre a alegría,
non o esquecemos,
e sempre a paisaxe se harmoniza
co anseio dunha nova morada.
Asi que, amando-a tamén, e visitando-a
facemo-la nosa como eles
e gozamo-la.
[fin]