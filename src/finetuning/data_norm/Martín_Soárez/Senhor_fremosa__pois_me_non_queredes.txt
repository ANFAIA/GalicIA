[Martín_Soárez][Trovadorismo]
[inicio]
Senhor fremosa, pois me non queredes  
creer a coita’n que me ten Amor,  
por meu mal é que tan ben parecedes  
e por meu mal vos filhei por señor,  
e por meu mal tan muito ben oí  
dizer de vós, e por meu mal vos vi:  
pois meu mal é cuanto ben vós havedes.  

E pois vos vós da coita non nembrades  
nen do afán que mi o Amor faz sofrer,  
por meu mal vivo máis ca vós cuidades,  
e por meu mal me fezo Deus nacer  
e por meu mal mon morrí u cuidei  
como vos viss’, e por meu mal fiquei  
vivo, pois vós por meu mal ren non dades.  

Desta coita en que me vós tëedes,  
en que hoj’eu vivo tan sen sabor,  
que farei eu, pois mi a vós non creedes?  
Que farei eu, cativo pecador?  
Que farei eu, vivendo sempre assí?  
Que farei eu, que mal día nací?  
Que farei eu, pois me vós non valedes?  

E pois que Deus non quer que me valhades  
nen me queirades mia coita creer,  
que farei eu? Por Deus, que mi o digades!  
Que farei eu, se logo non morrer?  
Que farei eu se máis a vivir hei?  
Que farei eu, que conselh’i non hei?  
Que farei eu, que vós desemparades?
[fin]