[Miguel_Anxo_Mouriño][Poesía contemporánea]
[inicio]
Cando o amor florece
é flor de xirasol
disposta ao nimbo de misterio e aura,
de misterio e maxia.
De misterio.

Cando o amor florece
é flor de rosicler.
Alborexa o ceo unha aurora clara,
unha aurora branca
e nova.

Cando o amor florece
é flor filosofal.
Transmuta o aire en marabilla e soño,
en marabilla e luz.
En marabilla.

Cando o amor florece
florece a vida.
[fin]