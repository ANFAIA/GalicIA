[Estíbaliz_Espinosa][Xeración dos 90]
[inicio]
Na noite os homes de ciencia véno todo claro
todo nidio.
A transparencia.
Codifican milagres nos seus Catálogos Celestes.
Van a lombos dun Cometa anotando fisións.
Rexistran a cor das Novas para todos nós
que vivimos con ben pouco brillo
e sen máis magnitude que o desexo de ser.
E no tempo dos mísiles na noite
das pirotécnicas batallas nouturnias.
No tempo de acender chisqueiros para morrer...

envíannos cara unha estrela.

Talvez queiran
nascernos a todos
SuperNovamente.
[fin]