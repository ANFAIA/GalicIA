[Estíbaliz_Espinosa][Xeración dos 90]
[inicio]
Vivimos nas Dumbrías Portas do alén
entre Friois da montaña
e Gondomares.

O noso país Oroso guía Ríotortos
e Valgas ás Trasmiras.
E por detrás do Paderne
asoma un Cervo Meis.

Xermade,
que por Lobios abaixo
poden escintilar Arnoias agochadas
menciñeiras.

Maside,
porque as Muras levan Láncaras en sí
e certa Lobeira Tui Sada e Sada un Trazo Ourol.

Sober ao Páramo, nunha Oímbra do Sil
e Fisterrar no Barco para sempre
baixo a Bóveda Sandiás
até ir perdendo de vista a Mezquita
na Irixoa dun Brión que nos Melide.
Eu Muxía
mentres ti Ramirás A Guarda.
E dime que Oia
dime Ponte Nova neste momento novo
que viviMos nas Trabadas do Touro bravú.

Teo,
é todo para ti,
para que me Toques
e me enchas Devesos namentres me Dexo.
Son os nosos Esgos
Sarreaus.

Así que definitivamente
Zas Zas.
[fin]