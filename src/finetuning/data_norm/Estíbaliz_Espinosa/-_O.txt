[Estíbaliz_Espinosa][Xeración dos 90]
[inicio]
Comería a túa alma
coma quen come un ovo
dóce
novo
perfecto microcosmos no seu óvalo de nacre.

Pinga d´ ouro
mandorla
comería a túa alma sen casca
a túa alma sen culleres
sen caducidade.

Eterno almorzo da nenez de aldea.

Sen saber e sen querer saber
as nigromancias da tersura
que escuro demo agocha
nin milagreiro sabor
sen chegar a adiviñar sequera
que foi antes:
a túa alma
ou a galiña.
[fin]