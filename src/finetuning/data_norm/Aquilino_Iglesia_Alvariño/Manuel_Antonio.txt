[Aquilino_Iglesia_Alvariño][Xeración do 36]
[inicio]
Por
un mar verde de oucas
levara
o seu barco a toas.
Ai,
noso amigo!
Nun
mar de oucas verdegado
boyara
a toas o barco.
Ai,
noso amigo,
capitán
de alto navío!

Crara
estrela, a súa gamela
noviña
foise coa néboa.
Ai,
noso amigo!
E
aquela frol dos naufraxios
desfollouse
contra os fachos.
Ai,
noso amigo,
capitán
de alto navío!

Noviña
foise coas sombras,
sin
vento, ó correr das ondas.
Ai,
noso amigo!
Desfollouse
contra os fachos
de
noite, DE CATRO A CATRO.
Ai,
noso amigo,
capitán
de alto navío!
[fin]