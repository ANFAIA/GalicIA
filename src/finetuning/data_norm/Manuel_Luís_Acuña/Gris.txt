[Manuel_Luís_Acuña][Descoñecido]
[inicio]
Nin branco
nin preto. Eso.
Nuo. Orfo
Sin
tremores de ríos nin badaladas de páxaros.
Sin ritmo
de astros nin estraligos de noite medoñenta.
Sin oubeo
de lobos, cando o vento galga por cómaros e crevadas.
Sin
salaios de arbres, cando asolagan rosas nos remuiños do solpor.
Periférico.
Sin cerne
nin miola.
Chairo.
Sin
apertas de curvas nin adeuses de penedías.
[fin]