[Antom_Fortes_Torres][Xeración dos 80]
[inicio]
Existe umha casa pardieira
que lilacíneos ocasos tingem de cor sangue.
Chegada a noite, efebos fugidos de algum conto
acarinham luminárias
entanto
a lua
lambe os seus pubes dourados e o seu riso.

É a casa de sombras que A. habita com os seus medos.
Nas noites de candeias acesas
o anfitriom recibe.
(Ninguém sabe dos seus jogos,
exílio,
senhardade).
Hai grandes aranhas, recíprocos espellos, sinais remetentes a outros tempos
e tamén quartos balorentos, pútridos, fedentos;
de cidade industrial hai dous estúdios com posters —Delaunay, Riley— e rock
—quem os visita?


Estáncias todas que afogam berros de sábado e arquejos, onte titila o corpo.
[fin]