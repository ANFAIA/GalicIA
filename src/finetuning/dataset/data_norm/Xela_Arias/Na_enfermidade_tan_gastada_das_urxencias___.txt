[Xela_Arias][Xeración dos 80]
[inicio]
Na enfermidade tan gastada das urxencias...

cambio de rexistro e asisto
-abraiada e esplendidamente absorta -
a esta vosa visita ós restos.

Que vísceras aínda quentes non lembran
acenos das vosas vidas,
que pistas atrasadas na memoria.

Acóchome tralas túas penas:
-Deixa madura-la soberbia.

Asisto asombrada ó teu desexo e
cedería o meu puñal pola túa furia.

En Tigres coma cabalos (1990)
[fin]