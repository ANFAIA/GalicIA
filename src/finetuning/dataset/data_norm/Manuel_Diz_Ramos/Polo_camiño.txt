[Manuel_Diz_Ramos][Poesía contemporánea]
[inicio]
Ando polo camiño abaixo
por onde ben cedo de mañá
iba coas vacas para monte
comendo unha codea de pan.

Do rego pola petada
pasando polas barreiras
subindo deica o cabadón
para o monte das urceiras.

Ó abrigo do outeiro da cruz
e á sombra dos carballos
mirando para a devesa
cos campos todos regados.

Na regueira de baixo
xa non teñe máis carballos
como poiden os nenos agora
brincar de montar cabalos.

Nas fontes da regueira
a auga non brota máis
puxeron o lume no monte
queimando toxos e piñeirais.
[fin]