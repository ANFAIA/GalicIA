[Aquilino_Iglesia_Alvariño_1][Descoñecido]
[inicio]
... e vencido sempre e cheo de angustia, dá a volta, con todo...

Triste é pensar que noite, neve e olvido
matando irán o lume arrebatado.
E é ben doce nembrar, acobadado
xunta á bacante, o trunfo desmedido.

Do vencedor é o ramo verdecido.
Si que é, e o bronce, e o són e o vento irado.
Pero de Anteo, escuro e escartizado,
non sei que remance non vencido.

Delor, delor, delor que vai no vento.
No vento. E vai na onda devalando.
Na onda. Mar e vento. Ai, pensamento!

Delor, delor. Delor resucitando,
Dios escuro, delor, puro tormento,
cada mañá o seu lume renovando.
[fin]