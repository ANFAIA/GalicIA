[Aquilino_Iglesia_Alvariño_1][Descoñecido]
[inicio]
Bendital-as tristes froliñas
humildes e pequerrechiñas:
Froliñas d'o céio que Nóso Señor sementou nas liñeiras,
Nas gándras esquivas, nos ermos penedos, éntrel-as sylveiras...
¡Humildes
froliñas...!

Enlévo d'os cardos e d'as carrasqueiras...
Froliñas sangrantes qu'expiran entrel-as espiñas:
¡Froles
desfolladas! ¡Froles mimosiñas,
Ó mancer nascidas na i-herba d'os prados i-o trigo d'as
leiras...

Froliñas saudosas -¡lontanas hirmáns d'as estrelas!-
Por montes e vales âs lindas pastoras eu vin recollel-as,
E pôl-as nas trenzas loiriñas que brilan co'as xóias d'a
Aurora...

Froliñas humildes nascidas por entrel-as pédras...!
¡Diós queira que os anxos, nas verdes garlandas de mirtos e
i-hédas,
Vos leven postiñas âs festas xoi
antes de Nósa Señora...!
[fin]