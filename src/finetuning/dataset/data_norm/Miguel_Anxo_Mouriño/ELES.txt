[Miguel_Anxo_Mouriño][Poesía contemporánea]
[inicio]
Teñen o corazón de fantasía,
lábios como libélulas vermellas
estrelas de colores baixo as cellas
e na voz un cadoiro de alegría.

En flores coma estas, día a día,
competimos teimudos coas abellas,
ou cos bois, cos arados e coas rellas
laborando tenaces a utopía.

Esperamos moi pouco, case nada
que compense o esforzo do labor,
un alegre sorriso na mirada,

unha verba feliz, multicolor,
e ver as habelencias da rolada
voando no aire azul de Riomaior.
[fin]