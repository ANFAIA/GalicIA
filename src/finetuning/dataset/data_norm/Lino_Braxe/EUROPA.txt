[Lino_Braxe][Xeración dos 80]
[inicio]
o desemparado xace no gabinete do desastre  
as criaturas obscenas excitan o líquido do fatal  
hai quen chupa sen remédio endemoniados arrebatos  
e a dama do diván é unha cinza imunda  

lentamente o emperador invade un escenário  

as medallas son lánguidas palideces  
o o sábio          a  
tristeza que fica  
nunha póla suave e brillante  

acenderemos a miséria coa florazón do alcool  

un estúpido pianista deposita cravos na memoria  

arrecende o vómito poderoso do teatro  
en lábios refinados polo acougo e o insulto  
consternazón e triunfo da monstruosidade  

resistir  

padecer  

colgar estandartes  

exibir mortallas  

espantados e invitos pola desolazón de Europa  
UN VAMPIRO PROFUNDO E PATÉTICO QUE SE OCULTA DO SOL
[fin]