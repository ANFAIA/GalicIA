[Marilar_Aleixandre][Descoñecido]
[inicio]
rebentando nos muros 
textos 
incomprendidos 
que foron transportados nun envurullo 
sobre as  cabezas 
para non mollalos como as costas

de camiño no máis 
profundo 
traballei cos resineiros 
acoitelando as fachadas 
recollendo as negacións 
que esvaran no zume pagañento

¿sabes por que mutilan as 
árbores? 
¿por que sempre tocos    nunca pólas? 
é a censura dos 
sinais 
dos acenos entre plataneiro e magnolia 
o recurso de quen se 
escandaliza 
na nudez das follas

as herbas que procuro medran 
só no 
máis profundo 
á sombra húmida dos autobuses 
destilan medicinas ou 
velenos 
-cuesti ón de cantidade- 
á noitiña cando os xornais se 
recollen 
en bandadas 
case non se distinguen 
e son moito máis 
tóxicas 
tragadas en combinación 
coas falsidades.
[fin]