[Xesús_Rodríguez_López][Poesía contemporánea]
[inicio]
Xa n' a mesa pro almorzo botaran
as tazas de caldo,
e por frente das mesmas se foran
os homes sentando,
que a muller xa colleu por costume
comer n' o regazo.

Unha fonte de pau con cachucha,
lacón e mais nardo,
foi correndo d' un n' outro, hastra iren
a carne tallando
e poñendoa n' o pan, que, en cortezos,
lles sirve de prato.

Desque acaban escollen os homes
os malles pesados,
escollendoos as nenas lixeiros
ou ben menos largos.

E dempois cara a eira camiñan,
xa rindo ou falando,
menos Mingos do Val, qu' ese queda
sentado n' o bango,
amañando n' os malles qu' estaban
roidos dos ratos,
pois non pode mallar que padece
fai tempo d' un frato.
[fin]