[Xesús_Rodríguez_López][Poesía contemporánea]
[inicio]
Xa se sabe que o pan que se malla
vay por estes pasos:
tenden, mallan, a airada revolven,
e volta á mallalo.

En despoisxas espallan y-en feixes
a palla qu' é larga
van amontonando,
qu' ó palleiro algus homes a levan,
namentras qu' en tanto
outros xuntan a palla miúda
con malles y-angazos
y-os coaños axuntan n' un verbo
con secos ramallos.

Como o sol y o mallar tod' o día
dan moito cansaceo,
entre cada mallada descansan
á sombra deitados,
un pito facendo,
ou rindo, ou ruando.
[fin]