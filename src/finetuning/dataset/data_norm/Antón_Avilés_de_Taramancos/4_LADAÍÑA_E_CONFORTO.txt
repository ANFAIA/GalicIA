[Antón_Avilés_de_Taramancos][Xeración dos 80]
[inicio]
AI Endovel, deus maior
e deus da roda florida:
arreda os ollos da besta,
dá-me a vida!

Ai Breogán, rei unxido
da vella pátria querida:
arreda as fauces da besta,
dá-me a vida!

Ai Ith, capitán maior
e rei da espada brunida:
arreda as uñas da besta,
dá-me a vida!

Ai Odiseu, pai maior,
patrón na nau mais belida:
tira as gadoupas da besta,
dá-me a vida!

Pepa de Pastora, avoa
pola terra enaltecida:
arreda a besta famenta,
dá-me a vida!
[fin]