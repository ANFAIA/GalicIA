[Antón_Avilés_de_Taramancos][Xeración dos 80]
[inicio]
O poeta é un cazador alucinado:
Atrapa a verba, atrapa a bolboreta
que se queima en faíscas decontado;
atrapa mesmo un soño de poeta.

É o cazador poeta nese instante
en que son ollo e ráfega un latexo
que calla o sangue en rio fulgurante
como se for un lóstrego ao asexo.

E sae o cazador e a sua sombra
—sae o poeta e a sua encarnadura—
(que é como quen do seixo a luz escombra
por ver da selva toda a fermosura).
[fin]