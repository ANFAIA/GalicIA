[Emma_Pedreira][Xeración dos 90]
[inicio]
Qué medo tan humano

cosido o teu corpo ás miñas mans
e as feridas da boca
do día caído

desabro o agoiro
que será desunir as febras
e verte perder distancia
e pel en momentos
como cae a luz
perante a hora do meu corpo alto

ven
tira deste cabo vexetal
da cicatriz
que me arde toda
como é tripa e como
é poema
a desandarnos
como camiñadas de mar
adentro
[fin]