[Manuel_Antonio][Xeración Nós]
[inicio]
Atoparemos
n-o peirán
as follas evadidas
d'o almanaque d'os nosos soños

As
novas ruas de sempre
eishibirán o escaparate
d'as mesmas noivas inéditas

Fumaremos
n-as pipas despeitivas
todal-as transeúntes
hostilidades mudas

O
vaso desbicado n-outro porto
remataemol-o eiquí n-o mesmo bar
cabo
d'o mariñeiro descoñecido
que
nos repite a mesma
ubicua sorrisa loira

N-os burdeles xa saben
que a nosa moeda
ten o anverso de ouro
e o reverso sentimental

Os
ecos imprevistos
d'o noso cantar sonámbulo
apagarán os focos d'a madrugada

Mañán
despertaremos
n`-a ausenza d'esta xornada
Esquivouse
unha folla
d'o diario efusivo

Eramol-os
espeutadores
n-a prestidixitación
d'unha hora artificial.
[fin]