[Manuel_Curros_Enríquez][Rexurdimento]
[inicio]
Catedral, demagogo de pedra,
D'un povo fanático erguida n'o medio,
Repinica esas chocas campanas
En sinal d'alegría e contento.

Asocia esas voces
O són d'os pandeiros,
¡As santas surrisas
De terras e ceos!

E tí, rio d'os grandes destinos,
Qu'os himnos ensayas d'os trunfos ibéricos,
Requeimadal-as fauces de sede
Ven o mónstro á beber n'o teu seo.

Bon samaritano,
Dalle auga ó sedento;
Que a máquena é o Cristo
D'os tempos modernos.
[fin]