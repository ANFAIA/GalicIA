[María_Canosa][Poesía contemporánea]
[inicio]
Chorei;
sobre o mando negro
do meu soño nocturno.
Chorei bágoas salgadas de amargura,
desas que non mollan
porque non esvaran,
densas, compactas,...
sucando fazulas.

Mais o azul de lúa non se
apagou.

Na noite,
non hai humidade seca.
A lúa leva horas espertándome
cos seus ollos inquisidores.
non hai ninguén na rúa.
Simplemente,
porque chove.
[fin]